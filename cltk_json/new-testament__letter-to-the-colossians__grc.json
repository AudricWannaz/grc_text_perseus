{
    "language":"grc",
    "englishTitle":"Letter to the Colossians",
    "original-urn":"urn:cts:greekLit:tlg0031.tlg012.perseus-grc2",
    "author":"new testament",
    "urn":"urn:cts:greekLit:tlg0031.tlg012.perseus-grc2-simple",
    "text":{
        "0":{
            "0":"\n \n ΠΑΥΛΟΣ ἀπόστολος Χριστοῦ Ἰησοῦ διὰ θελήματος\n\nθεοῦ καὶ Τιμόθεος ὁ ἀδελφὸς\n ",
            "1":"\n τοῖς ἐν Κολοσσαῖς ἁγίοις\n\nκαὶ πιστοῖς ἀδελφοῖς ἐν Χριστῷ· χάρις ὑμῖν καὶ εἰρήνη\n\nἀπὸ θεοῦ πατρὸς ἡμῶν.\n ",
            "2":"\n \n Εὐχαριστοῦμεν τῷ θεῷ πατρὶ τοῦ κυρίου ἡμῶν Ἰησοῦ\n\n[Χριστοῦ] πάντοτε περὶ ὑμῶν προσευχόμενοι,\n ",
            "3":"\n ἀκούσαντες \n\nτὴν πίστιν ὑμῶν ἐν Χριστῷ Ἰησοῦ καὶ τὴν ἀγάπην [ἣν\n\nἔχετε] εἰς πάντας τοὺς ἁγίους\n ",
            "4":"\n διὰ τὴν ἐλπίδα τὴν ἀποκειμένην \n\nὑμῖν ἐν τοῖς οὐρανοῖς, ἣν προηκούσατε ἐν τῷ λόγῳ\n\nτῆς ἀληθείας τοῦ εὐαγγελίου τοῦ παρόντος εἰς ὑμᾶς,\n ",
            "5":"\n καθὼς\n\nκαὶ ἐν παντὶ τῷ κόσμῳ ἐστὶν καρποφορούμενον καὶ αὐξανόμενον \n\nκαθὼς καὶ ἐν ὑμῖν, ἀφʼ ἧς ἡμέρας ἠκούσατε καὶ\n\nἐπέγνωτε τὴν χάριν τοῦ θεοῦ ἐν ἀληθείᾳ·\n ",
            "6":"\n καθὼς ἐμάθετε \n\nἀπὸ Ἐπαφρᾶ τοῦ ἀγαπητοῦ συνδούλου ἡμῶν, ὅς\n\nἐστιν πιστὸς ὑπὲρ ἡμῶν διάκονος τοῦ χριστοῦ,\n ",
            "7":"\n ὁ καὶ \n\nδηλώσας ἡμῖν τὴν ὑμῶν ἀγάπην ἐν πνεύματι.\n ",
            "8":"\n Διὰ\n\nτοῦτο καὶ ἡμεῖς, ἀφʼ ἧς ἡμέρας ἠκούσαμεν, οὐ παυόμεθα\n\nὑπὲρ ὑμῶν προσευχόμενοι καὶ αἰτούμενοι ἵνα πληρωθῆτε\n\nτὴν ἐπίγνωσιν τοῦ θελήματος αὐτοῦ ἐν πάσῃ σοφίᾳ\n\nκαὶ συνέσει πνευματικῇ,\n ",
            "9":"\n περιπατῆσαι ἀξίως τοῦ κυρίου\n\nεἰς πᾶσαν ἀρεσκίαν ἐν παντὶ ἔργῳ ἀγαθῷ καρποφοροῦντες \n\nκαὶ αὐξανόμενοι τῇ ἐπιγνώσει τοῦ θεοῦ,\n ",
            "10":"\n ἐν\n\nπάσῃ δυνάμει δυναμούμενοι κατὰ τὸ κράτος τῆς δόξης\n\nαὐτοῦ εἰς πᾶσαν ὑπομονὴν καὶ μακροθυμίαν μετὰ χαρᾶς,\n ",
            "11":"\n εὐχαριστοῦντες τῷ πατρὶ τῷ ἱκανώσαντι ὑμᾶς εἰς τὴν\n \n μερίδα τοῦ κλήρου τῶν ἁγίων ἐν τῷ φωτί,\n ",
            "12":"\n ὃς ἐρύσατο\n\nἡμᾶς ἐκ τῆς ἐξουσίας τοῦ σκότους καὶ μετέστησεν εἰς\n\n\n\n τὴν βασιλείαν τοῦ υἱοῦ τῆς ἀγάπης αὐτοῦ,\n ",
            "13":"\n ἐν ᾧ ἔχομεν\n\nτὴν ἀπολύτρωσιν, τὴν ἄφεσιν τῶν ἁμαρτιῶν·\n ",
            "14":"\n ὅς ἐστιν\n\nεἰκὼν τοῦ θεοῦ τοῦ ἀοράτου, πρωτότοκος πάσης κτίσεως,\n ",
            "15":"\n ὅτι ἐν αὐτῷ ἐκτίσθη τὰ πάντα ἐν τοῖς οὐρανοῖς καὶ ἐπὶ\n\nτῆς γῆς, τὰ ὁρατὰ καὶ τὰ ἀόρατα, εἴτε θρόνοι εἴτε\n\nκυριότητες εἴτε ἀρχαὶ εἴτε ἐξουσίαι· τὰ πάντα διʼ αὐτοῦ\n\nκαὶ εἰς αὐτὸν ἔκτισται·\n ",
            "16":"\n καὶ αὐτὸς ἔστιν πρὸ πάντων\n\nκαὶ τὰ πάντα ἐν αὐτῷ συνέστηκεν,\n ",
            "17":"\n καὶ αὐτός ἐστιν\n\nἡ κεφαλὴ τοῦ σώματος, τῆς ἐκκλησίας· ὅς ἐστιν [ἡ]\n\nἀρχή, πρωτότοκος ἐκ τῶν νεκρῶν, ἵνα γένηται ἐν πᾶσιν\n\nαὐτὸς πρωτεύων,\n ",
            "18":"\n ὅτι ἐν αὐτῷ εὐδόκησεν πᾶν τὸ πλήρωμα\n\nκατοικῆσαι\n ",
            "19":"\n καὶ διʼ αὐτοῦ ἀποκαταλλάξαι τὰ πάντα\n\nεἰς αὐτόν, εἰρηνοποιήσας διὰ τοῦ αἵματος τοῦ σταυροῦ\n\nαὐτοῦ, [διʼ αὐτοῦ] εἴτε τὰ ἐπὶ τῆς γῆς εἴτε τὰ ἐν τοῖς\n\nοὐρανοῖς·\n ",
            "20":"\n καὶ ὑμᾶς ποτὲ ὄντας ἀπηλλοτριωμένους καὶ ἐχθροὺς τῇ διανοίᾳ ἐν τοῖς ἔργοις τοῖς πονηροῖς, —\n ",
            "21":"\n νυνὶ\n\n\n\n δὲ ἀποκατήλλαξεν ἐν τῷ σώματι τῆς σαρκὸς αὐτοῦ διὰ\n\nτοῦ θανάτου, — παραστῆσαι ὑμᾶς ἁγίους καὶ ἀμώμους\n\nκαὶ ἀνεγκλήτους κατενώπιον αὐτοῦ,\n ",
            "22":"\n εἴ γε ἐπιμένετε τῇ\n\nπίστει τεθεμελιωμένοι καὶ ἑδραῖοι καὶ μὴ μετακινούμενοι\n\nἀπὸ τῆς ἐλπίδος τοῦ εὐαγγελίου οὗ ἠκούσατε, τοῦ κηρυχθέντος \n\nἐν πάσῃ κτίσει τῇ ὑπὸ τὸν οὐρανόν, οὗ\n\nἐγενόμην ἐγὼ Παῦλος διάκονος.\n ",
            "23":"\n \n Νῦν χαίρω ἐν τοῖς παθήμασιν ὑπὲρ ὑμῶν, καὶ ἀνταναπληρῶ\n\nτὰ ὑστερήματα τῶν θλίψεων τοῦ χριστοῦ ἐν\n\nτῇ σαρκί μου ὑπὲρ τοῦ σώματος αὐτοῦ, ὅ ἐστιν ἡ ἐκκλησία,\n ",
            "24":"\n ἧς ἐγενόμην ἐγὼ διάκονος κατὰ τὴν οἰκονομίαν\n\nτοῦ θεοῦ τὴν δοθεῖσάν μοι εἰς ὑμᾶς πληρῶσαι τὸν\n\nλόγον τοῦ θεοῦ,\n ",
            "25":"\n τὸ μυστήριον τὸ ἀποκεκρυμμένον ἀπὸ\n\nτῶν αἰώνων καὶ ἀπὸ τῶν γενεῶν, — νῦν δὲ ἐφανερώθη\n\nτοῖς ἁγίοις αὐτοῦ,\n ",
            "26":"\n οἷς ἠθέλησεν ὁ θεὸς γνωρίσαι τί τὸ\n \n πλοῦτος τῆς δόξης τοῦ μυστηρίου τούτου ἐν τοῖς ἔθνεσιν,\n\n ὅ ἐστιν Χριστὸς ἐν ὑμῖν, \n\nἡ ἐλπὶς τῆς δόξης·\n ",
            "27":"\n ὃν ἡμεῖς \n\nκαταγγέλλομεν νουθετοῦντες πάντα ἄνθρωπον καὶ διδάσκοντες \n\nπάντα ἄνθρωπον ἐν πάσῃ σοφίᾳ, ἵνα παραστήσωμεν \n\nπάντα ἄνθρωπον τέλειον ἐν Χριστῷ·\n ",
            "28":"\n εἰς ὃ καὶ\n\nκοπιῶ ἀγωνιζόμενος κατὰ τὴν ἐνέργειαν αὐτοῦ τὴν ἐνεργουμένην \n\nἐν ἐμοὶ ἐν δυνάμει."
        },
        "1":{
            "0":"\n Θέλω γὰρ ὑμᾶς\n\nεἰδέναι ἡλίκον ἀγῶνα ἔχω ὑπὲρ ὐμῶν καὶ τῶν ἐν\n\nΛαοδικίᾳ καὶ ὅσοι οὐχ ἑόρακαν τὸ πρόσωπόν μου ἐν\n\nσαρκί,\n ",
            "1":"\n ἵνα παρακληθῶσιν αἱ καρδίαι αὐτῶν, συνβιβασθέντες \n\nἐν ἀγάπῃ καὶ εἰς πᾶν πλοῦτος τῆς πληροφορίας\n\nτῆς συνέσεως, εἰς ἐπίγνωσιν τοῦ μυστηρίου τοῦ θεοῦ, \n\nΧριστοῦ,\n ",
            "2":"\n ἐν ᾧ εἰσὶν πάντες\n οἱ θησαυροὶ τῆς σοφίας \n καὶ γνώσεως\n ἀπόκρυφοι. \n ",
            "3":"\n Τοῦτο λέγω ἵνα μηδεὶς ὑμᾶς\n\nπαραλογίζηται ἐν πιθανολογίᾳ.\n ",
            "4":"\n εἰ γὰρ καὶ τῇ σαρκὶ\n\nἄπειμι, ἀλλὰ τῷ πνεύματι σὺν ὑμῖν εἰμί, χαίρων καὶ\n\nβλέπων ὑμῶν τὴν τάξιν καὶ τὸ στερέωμα τῆς εἰς Χριστὸν\n\nπίστεως ὑμῶν.\n ",
            "5":"\n \n Ὡς οὖν παρελάβετε τὸν χριστὸν Ἰησοῦν τὸν κύριον,\n\nἐν αὐτῷ περιπατεῖτε,\n ",
            "6":"\n ἐρριζωμένοι καὶ ἐποικοδομούμενοι\n\nἐν αὐτῷ καὶ βεβαιούμενοι τῇ πίστει καθὼς ἐδιδάχθητε, περισσεύοντες \n\n[ἐν αὐτῇ] ἐν εὐχαριστίᾳ.\n ",
            "7":"\n Βλέπετε \n\nμή τις ὑμᾶς ἔσται ὁ συλαγωγῶν διὰ τῆς φιλοσοφίας \n\nκαὶ κενῆς ἀπάτης κατὰ τὴν παράδοσιν τῶν ἀνθρώπων, \n\nκατὰ τὰ στοιχεῖα τοῦ κόσμου καὶ οὐ κατὰ Χριστόν·\n ",
            "8":"\n ὅτι ἐν αὐτῷ κατοικεῖ πᾶν τὸ πλήρωμα τῆς θεότητος\n\nσωματικῶς,\n ",
            "9":"\n καὶ ἐστὲ ἐν αὐτῷ πεπληρωμένοι, ὅς ἐστιν\n\nἡ κεφαλὴ πάσης ἀρχῆς καὶ ἐξουσίας,\n ",
            "10":"\n ἐν ᾧ καὶ περιετμήθητε \n\nπεριτομῇ ἀχειροποιήτῳ ἐν τῇ ἀπεκδύσει τοῦ\n\nσώματος τῆς σαρκός, ἐν τῇ περιτομῇ τοῦ χριστοῦ,\n ",
            "11":"\n συνταφέντες αὐτῷ ἐν τῷ βαπτίσματι, \n\nἐν ᾧ καὶ συνηγέρθητε \n\nδιὰ τῆς πίστεως τῆς ἐνεργείας τοῦ θεοῦ τοῦ\n\nἐγείραντος αὐτὸν ἐκ νεκρῶν·\n ",
            "12":"\n καὶ ὑμᾶς νεκροὺς ὄντας\n \n τοῖς παραπτώμασιν καὶ τῇ ἀκροβυστίᾳ τῆς σαρκὸς\n\n\n\n ὑμῶν, συνεζωοποίησεν ὑμᾶς σὺν αὐτῷ· χαρισάμενος\n\nἡμῖν πάντα τὰ παραπτώματα,\n ",
            "13":"\n ἐξαλείψας τὸ καθʼ ἡμῶν\n\nχειρόγραφον τοῖς δόγμασιν ὃ ἦν ὑπεναντίον ἡμῖν, καὶ\n\nαὐτὸ ἦρκεν ἐκ τοῦ μέσου προσηλώσας αὐτὸ τῷ σταυρῷ·\n ",
            "14":"\n ἀπεκδυσάμενος τὰς ἀρχὰς καὶ τὰς ἐξουσίας ἐδειγμάτισεν\n\nἐν παρρησίᾳ θριαμβεύσας αὐτοὺς ἐν αὐτῷ.\n ",
            "15":"\n Μὴ\n\n\n\n οὖν τις ὑμᾶς κρινέτω ἐν βρώσει καὶ ἐν πόσει ἢ ἐν\n\n\n\n μέρει ἑορτῆς ἢ νεομηνίας ἢ σαββάτων,\n ",
            "16":"\n ἅ ἐστιν σκιὰ\n\nτῶν μελλόντων, τὸ δὲ σῶμα τοῦ χριστοῦ.\n ",
            "17":"\n μηδεὶς\n\n\n\n ὑμᾶς καταβραβευέτω θέλων ἐν ταπεινοφροσύνῃ καὶ θρησκείᾳ \n\nτῶν ἀγγέλων, ἃ ἑόρακεν ἐμβατεύων, εἰκῇ φυσιούμενος \n\nὑπὸ τοῦ νοὸς τῆς σαρκὸς αὐτοῦ,\n ",
            "18":"\n καὶ οὐ κρατῶν\n\nτὴν κεφαλήν, ἐξ οὗ πᾶν τὸ σῶμα διὰ τῶν ἁφῶν καὶ συνδέσμων \n\nἐπιχορηγούμενον καὶ συνβιβαζόμενον αὔξει τὴν\n\nαὔξησιν τοῦ θεοῦ.\n ",
            "19":"\n \n Εἰ ἀπεθάνετε σὺν Χριστῷ ἀπὸ τῶν στοιχείεν τοῦ\n\nκόσμου, \n\nτί ὡς ζῶντες ἐν κόσμῳ δογματίζεσθε\n ",
            "20":"\n Μὴ ἅψῃ\n\nμηδὲ γεύσῃ μηδὲ θίγῃς,\n ",
            "21":"\n ἅ ἐστιν πάντα εἰς φθορὰν\n\nτῇ ἀποχρήσει, κατὰ τὰ\n ἐντάλματα καὶ διδασκαλίας τῶν ἀνθρώπων; \n ",
            "22":"\n ἅτινά ἐστιν λόγον μὲν ἔχοντα σο\n\nφίας ἐν ἐθελοθρησκίᾳ καὶ ταπεινοφροσύνῃ [καὶ] ἀφειδίᾳ \n\nσώματος, οὐκ ἐν τιμῇ τινὶ πρὸς πλησμονὴν τῆς\n\nσαρκός."
        },
        "2":{
            "0":"\n Εἰ οὖν συνηγέρθητε τῷ χριστῷ, \n\nτὰ\n\nἄνω ζητεῖτε, οὗ ὁ χριστός ἐστιν\n ἐν δεξιᾷ τοῦ θεοῦ καθήμενος· \n ",
            "1":"\n τὰ ἄνω φρονεῖτε, \n\nμὴ τὰ ἐπὶ τῆς γῆς,\n\nἀπεθάνετε γάρ,\n ",
            "2":"\n καὶ ἡ ζωὴ ὑμῶν κέκρυπται σὺν τῷ\n\nχριστῷ ἐν τῷ θεῷ·\n ",
            "3":"\n ὅταν ὁ χριστὸς φανερωθῇ, \n\nἡ ζωὴ\n\n\n\n ἡμῶν, τότε καὶ ὑμεῖς σὺν αὐτῷ φανερωθήσεσθε ἐν\n\nδόξῃ·\n ",
            "4":"\n \n Νεκρώσατε οὖν τὰ μέλη τὰ ἐπὶ τῆς γῆς, πορνείαν,\n\nἀκαθαρσίαν, πάθος, ἐπιθυμίαν κακήν, καὶ τὴν πλεονεξίαν\n\nἥτις ἐστὶν εἰδωλολατρία,\n ",
            "5":"\n διʼ ἃ ἔρχεται ἡ ὀργὴ τοῦ θεοῦ·\n \n ",
            "6":"\n ἐν οἷς καὶ ὑμεῖς περιεπατήσατέ ποτε ὅτε ἐζῆτε ἐν\n\nτούτοις·\n ",
            "7":"\n νυνὶ δὲ ἀπόθεσθε καὶ ὑμεῖς τὰ πάντα, \n\nὀργήν,\n\nθυμόν, κακίαν, βλασφημίαν, αἰσχρολογίαν ἐκ τοῦ\n\nστόματος ὑμῶν·\n ",
            "8":"\n μὴ ψεύδεσθε εἰς ἀλλήλους· ἀπεκδυσάμενοι \n\nτὸν παλαιὸν ἄνθρωπον σὺν ταῖς πράξεσιν\n\nαὐτοῦ,\n ",
            "9":"\n καὶ ἐνδυσάμενοι τὸν ϝέον τὸν ἀνακαινούμενον εἰς\n\nἐπίγνωσιν\n κατʼ εἰκόνα τοῦ κτίσαντος \n αὐτόν,\n ",
            "10":"\n ὅπου\n\nοὐκ ἔνι Ἕλλην καὶ Ἰουδαῖος, περιτομὴ καὶ ἀκροβυστία,\n\nβάρβαρος, Σκύθης, δοῦλος, ἐλεύθερος, ἀλλὰ πάντα καὶ\n\nἐν πᾶσιν Χριστός.\n ",
            "11":"\n Ἐνδύσασθε οὖν ὡς ἐκλεκτοὶ \n\nτοῦ θεοῦ, ἅγιοι καὶ ἠγαπημένοι, σπλάγχνα οἰκτιρμοῦ, \n\nχρηστότητα, ταπεινοφροσύνην, πραΰτητα, μακροθυμίαν,\n ",
            "12":"\n ἀνεχόμενοι ἀλλήλων καὶ χαριζόμενοι ἑαυτοῖς\n\nἐάν τις πρός τινα ἔχῃ μομφήν· καθὼς καὶ ὁ κύριος \n\nἐχαρίσατο ὑμῖν οὕτως καὶ ὑμεῖς·\n ",
            "13":"\n ἐπὶ πᾶσι δὲ τούτοις\n\nτὴν ἀγάπην, ὅ ἐστιν σύνδεσμος τῆς τελειότητος.\n ",
            "14":"\n καὶ ἡ\n\nεἰρήνη τοῦ χριστοῦ βραβευέτω ἐν ταῖς καρδίαις ὑμῶν,\n\nεἰς ἣν καὶ ἐκλήθητε ἐν [ἑνὶ] σώματι· καὶ εὐχάριστοι\n\nγίνεσθε.\n ",
            "15":"\n ὁ λόγος τοῦ χριστοῦ ἐνοικείτω ἐν ὑμῖν \n\nπλουσίως ἐν πάσῃ σοφίᾳ· διδάσκοντες καὶ νουθετοῦντες\n\nἑαυτοὺς ψαλμοῖς, ὕμνοις, ᾠδαῖς πνευματικαῖς ἐν χάριτι, \n\nᾁδοντες ἐν ταῖς καρδίαις ὑμῶν τῷ θεῷ·\n ",
            "16":"\n καὶ πᾶν ὅτι\n\nἐὰν ποιῆτε ἐν λόγῳ ἢ ἐν ἔργῳ, πάντα ἐν ὀνόματι κυρίου\n\nἸησοῦ, εὐχαριστοῦντες τῷ θεῷ πατρὶ διʼ αὐτοῦ.\n ",
            "17":"\n \n Αἱ γυναῖκες, ὑποτάσσεσθε τοῖς ἀνδράσιν, ὡς ἀνῆκεν\n\nἐν κυρίῳ.\n ",
            "18":"\n Οἱ ἄνδρες, ἀγαπᾶτε τὰς γυναῖκας καὶ μὴ\n\nπικραίνεσθε πρὸς αὐτάς.\n ",
            "19":"\n Τὰ τέκνα, ὑπακούετε\n\nτοῖς γονεῦσιν κατὰ πάντα, τοῦτο γὰρ εὐάρεστόν ἐστιν\n\nἐν κυρίῳ.\n ",
            "20":"\n Οἱ πατέρες, μὴ ἐρεθίζετε τὰ τέκνα ὑμῶν,\n\nἵνα μὴ ἀθυμῶσιν.\n ",
            "21":"\n Οἱ δοῦλοι, ὑπακούετε κατὰ\n\nπάντα τοῖς κατὰ σάρκα κυρίοις, μὴ ἐν ὀφθαλμοδουλίαις, \n\nὡς ἀνθρωπάρεσκοι, ἀλλʼ ἐν ἁπλότητι καρδίας,\n\nφοβούμενοι τὸν κύριον.\n ",
            "22":"\n ὃ ἐὰν ποιῆτε, ἐκ ψυχῆς ἐργάζεσθε,\n \n ὡς τῷ κυρίῳ καὶ οὐκ ἀνθρώποις,\n ",
            "23":"\n εἰδότες ὅτι ἀπὸ\n\nκυρίου ἀπολήμψεσθε τὴν ἀνταπόδοσιν τῆς κληρονομίας·\n\nτῷ κυρίῳ Χριστῷ δουλεύετε·\n ",
            "24":"\n ὁ γὰρ ἀδικῶν κομίσεται\n\nὃ ἠδίκησεν, καὶ οὐκ ἔστιν προσωπολημψία."
        },
        "3":{
            "0":"\n Οἱ κύριοι,\n\nτὸ δίκαιον καὶ τὴν ἰσότητα τοῖς δούλοις παρέχεσθε,\n\nεἰδότες ὅτι καὶ ὑμεῖς ἔχετε κύριον ἐν οὐρανῷ.\n ",
            "1":"\n \n Τῇ προσευχῇ προσκαρτερεῖτε, γρηγοροῦντες ἐν αὐτῇ\n\nἐν εὐχαριστίᾳ,\n ",
            "2":"\n προσευχόμενοι ἅμα καὶ περὶ ἡμῶν, ἵνα\n\nὁ θεὸς ἀνοίξῃ ἡμῖν θύραν τοῦ λόγου, λαλῆσαι τὸ μυστήριον \n\nτοῦ χριστοῦ, διʼ ὃ καὶ δέδεμαι,\n ",
            "3":"\n ἵνα φανεράσω αὐτὸ\n\nὡς δεῖ με λαλῆσαι.\n ",
            "4":"\n Ἐν σοφίᾳ περιπατεῖτε πρὸς τοὺς\n\nἔξω, τὸν καιρὸν ἐξαγοραζόμενοι.\n ",
            "5":"\n ὁ λόγος ὑμῶν πάντοτε\n\nἐν χάριτι, ἅλατι ἠρτυμένος, εἰδέναι πῶς δεῖ ὑμᾶς ἑνὶ\n\nἑκάστῳ ἀποκρίνεσθαι.\n ",
            "6":"\n \n Τὰ κατʼ ἐμὲ πάντα γνωρίσει ὑμῖν Τύχικος ὁ ἀγαπητὸς\n\nἀδελφὸς καὶ πιστὸς διάκονος καὶ σύνδουλος ἐν κυρίῳ,\n ",
            "7":"\n ὃν ἔπεμψα πρὸς ὑμᾶς εἰς αὐτὸ τοῦτο ἵνα γνῶτε τὰ\n\nπερὶ ἡμῶν καὶ παρακαλέσῃ τὰς καρδίας ὑμῶν,\n ",
            "8":"\n σὺν\n\nὈνησίμῳ τῷ πιστῷ καὶ ἀγαπητῷ ἀδελφῷ, ὅς ἐστιν\n\nἐξ ὑμῶν· πάντα ὑμῖν γνωρίσουσιν τὰ ὧδε.\n ",
            "9":"\n \n Ἀσπάζεται ὑμᾶς Ἀρίσταρχος ὁ συναιχμάλωτός μου,\n\nκαὶ Μάρκος ὁ ἀνεψιὸς Βαρνάβα,?̔περὶ οὗ ἐλάβετε ἐντολάς, \n\nἐὰν ἔλθῃ πρὸς ὑμᾶς δέξασθε αὐτόν?̓\n ",
            "10":"\n καὶ Ἰησοῦς\n\nὁ λεγόμενος Ἰοῦστος, οἱ ὄντες ἐκ περιτομῆς, οὗτοι\n\nμόνοι συνεργοὶ εἰς τὴν βασιλείαν τοῦ θεοῦ, οἵτινες\n\nἐγενήθησάν μοι παρηγορία.\n ",
            "11":"\n ἀσπάζεται ὑμᾶς Ἐπαφρᾶς\n\nὁ ἐξ ὑμῶν, δοῦλος Χριστοῦ Ἰησοῦ, πάντοτε ἀγωνιζόμενος\n\nὑπὲρ ὑμῶν ἐν ταῖς προσευχαῖς, ἵνα σταθῆτε τέλειοι καὶ\n\nπεπληροφορημένοι ἐν παντὶ θελήματι τοῦ θεοῦ.\n ",
            "12":"\n μαρτυρῶ\n\nγὰρ αὐτῷ ὅτι ἔχει πολὺν πόνον ὑπὲρ ὑμῶν καὶ τῶν\n\nἐν Λαοδικίᾳ καὶ τῶν ἐν Ἱερᾷ Πόλει.\n ",
            "13":"\n ἀσπάζεται ὑμᾶς\n\nΛουκᾶς ὁ ἰατρὸς ὁ ἀγαπητὸς καὶ Δημᾶς.\n ",
            "14":"\n Ἀσπάσασθε\n\nτοὺς ἐν Λαοδικίᾳ ἀδελφοὺς καὶ Νύμφαν καὶ\n \n τὴν κατʼ οἶκον αὐτῆς ἐκκλησίαν.\n ",
            "15":"\n καὶ ὅταν ἀναγνωσθῇ\n\nπαρʼ ὑμῖν ἡ ἐπιστολή, ποιήσατε ἵνα καὶ ἐν τῇ Λαοδικέων \n\nἐκκλησίᾳ ἀναγνωσθῇ, καὶ τὴν ἐκ Λαοδικίας ἵνα\n\nκαὶ ὑμεῖς ἀναγνῶτε.\n ",
            "16":"\n καὶ εἴπατε Ἀρχίππῳ Βλέπε τὴν\n\nδιακονίαν ἣν παρέλαβες ἐν κυρίῳ, ἵνα αὐτὴν πληροῖς.\n ",
            "17":"\n \n Ὁ ἀσπασμὸς τῇ ἐμῇ χειρὶ Παύλου. μνημονεύετέ\n\nμου τῶν δεσμῶν. ἡ χάρις μεθʼ ὑμῶν."
        }
    },
    "source":"Perseus Digital Library",
    "originalTitle":"Letter to the Colossians",
    "edition":"The New Testament in the original Greek. The text revised by. Brooke Foss Westcott, D.D. Fenton John Anthony Hort, D.D. New York. Harper and Brothers, Franklin Square. 1885.",
    "sourceLink":"http://www.perseus.tufts.edu/hopper/",
    "meta":"chapter-verse"
}