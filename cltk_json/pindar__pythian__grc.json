{
    "language":"grc",
    "englishTitle":"Pythian",
    "original-urn":"urn:cts:greekLit:tlg0033.tlg002.perseus-grc2",
    "author":"pindar",
    "urn":"urn:cts:greekLit:tlg0033.tlg002.perseus-grc2-simple",
    "text":{
        "0":{
            "0":" χρυσέα φόρμιγξ, Ἀπόλλωνος καὶ ἰοπλοκάμων ",
            "1":" σύνδικον Μοισᾶν κτέανον· τᾶς ἀκούει μὲν βάσις, ἀγλαΐας ἀρχά, ",
            "2":" πείθονται δʼ ἀοιδοὶ σάμασιν, ",
            "3":" ἁγησιχόρων ὁπόταν προοιμίων ἀμβολὰς τεύχῃς ἐλελιζομένα. ",
            "4":" καὶ τὸν αἰχματὰν κεραυνὸν σβεννύεις ",
            "5":"\n ἀενάου πυρός. εὕδει δʼ ἀνὰ σκάπτῳ\n Διὸς αἰετός, ὠκεῖαν πτέρυγʼ ἀμφοτέρωθεν χαλάξαις, \n ",
            "6":" ἀρχὸς οἰωνῶν, κελαινῶπιν δʼ ἐπί οἱ νεφέλαν ",
            "7":" ἀγκύλῳ κρατί, γλεφάρων ἁδὺ κλαΐστρον, κατέχευας· ὁ δὲ κνώσσων ",
            "8":" ὑγρὸν νῶτον αἰωρεῖ, τεαῖς ",
            "9":" ῥιπαῖσι κατασχόμενος. καὶ γὰρ βιατὰς Ἄρης, τραχεῖαν ἄνευθε λιπὼν ",
            "10":"\n ἐγχέων ἀκμάν, ἰαίνει καρδίαν ",
            "11":" κώματι, κῆλα δὲ καὶ δαιμόνων θέλγει φρένας, ἀμφί τε Λατοίδα σοφίᾳ\n βαθυκόλπων τε Μοισᾶν. \n ",
            "12":" ὅσσα δὲ μὴ πεφίληκε Ζεύς, ἀτύζονται βοὰν ",
            "13":" Πιερίδων ἀΐοντα, γᾶν τε καὶ πόντον κατʼ ἀμαιμάκετον, ",
            "14":"\n ὅς τʼ ἐν αἰνᾷ Ταρτάρῳ κεῖται,\n θεῶν πολέμιος, ",
            "15":" Τυφὼς ἑκατοντακάρανος· τόν ποτε ",
            "16":" Κιλίκιον θρέψεν πολυώνυμον ἄντρον· νῦν γε μὰν ",
            "17":" ταί θʼ ὑπὲρ Κύμας ἁλιερκέες ὄχθαι ",
            "18":" Σικελία τʼ αὐτοῦ πιέζει στέρνα λαχνάεντα· κίων δʼ οὐρανία συνέχει, ",
            "19":" νιφόεσσʼ Αἴτνα, πάνετες χιόνος ὀξείας τιθήνα· \n ",
            "20":"\n τᾶς ἐρεύγονται μὲν ἀπλάτου πυρὸς\n ἁγνόταται ",
            "21":" ἐκ μυχῶν παγαί· ποταμοὶ δʼ ἁμέραισιν μὲν προχέοντι ῥόον καπνοῦ ",
            "22":" αἴθωνʼ· ἀλλʼ ἐν ὄρφναισιν πέτρας ",
            "23":" φοίνισσα κυλινδομένα φλὸξ ἐς βαθεῖαν φέρει πόντου πλάκα σὺν πατάγῳ. ",
            "24":" κεῖνο δʼ Ἁφαίστοιο κρουνοὺς ἑρπετὸν ",
            "25":"\n δεινοτάτους ἀναπέμπει· τέρας μὲν\n θαυμάσιον προσιδέσθαι, θαῦμα δὲ καὶ παρεόντων ἀκοῦσαι, \n ",
            "26":" οἷον Αἴτνας ἐν μελαμφύλλοις δέδεται κορυφαῖς ",
            "27":" καὶ πέδῳ, στρωμνὰ δὲ χαράσσοισʼ ἅπαν νῶτον ποτικεκλιμένον κεντεῖ. ",
            "28":" εἴη, Ζεῦ, τὶν εἴη ἁνδάνειν, ",
            "29":" ὃς τοῦτʼ ἐφέπεις ὄρος, εὐκάρποιο γαίας μέτωπον, τοῦ μὲν ἐπωνυμίαν ",
            "30":" κλεινὸς οἰκιστὴρ ἐκύδανεν πόλιν ",
            "31":"\n γείτονα, Πυθιάδος δʼ ἐν δρόμῳ\n κάρυξ ἀνέειπέ νιν ἀγγέλλων Ἱέρωνος ὑπὲρ καλλινίκου \n ",
            "32":" ἅρμασι. ναυσιφορήτοις δʼ ἀνδράσι πρώτα χάρις ",
            "33":" ἐς πλόον ἀρχομένοις πομπαῖον ἐλθεῖν οὖρον· ἐοικότα γὰρ ",
            "34":" καὶ τελευτᾷ φερτέρου νόστου τυχεῖν. ὁ δὲ λόγος ",
            "35":"\n ταύταις ἐπὶ συντυχίαις δόξαν\n φέρει ",
            "36":" λοιπὸν ἔσσεσθαι στεφάνοισί νιν ἵπποις τε κλυτὰν ",
            "37":" καὶ σὺν εὐφώνοις θαλίαις ὀνυμαστάν. ",
            "38":" Λύκιε καὶ Δάλου ἀνάσσων Φοῖβε, Παρνασσοῦ τε κράναν Κασταλίαν φιλέων, ",
            "39":" ἐθελήσαις ταῦτα νόῳ τιθέμεν εὔανδρόν τε χώραν. \n ",
            "40":"\n ἐκ θεῶν γὰρ μαχαναὶ πᾶσαι\n βροτέαις ἀρεταῖς, ",
            "41":" καὶ σοφοὶ καὶ χερσὶ βιαταὶ περίγλωσσοί τʼ ἔφυν. ἄνδρα δʼ ἐγὼ κεῖνον ",
            "42":" αἰνῆσαι μενοινῶν ἔλπομαι ",
            "43":" μὴ χαλκοπάρᾳον ἄκονθʼ ὡσείτʼ ἀγῶνος βαλεῖν ἔξω παλάμᾳ δονέων, ",
            "44":" μακρὰ δὲ ῥίψαις ἀμεύσασθʼ ἀντίους· ",
            "45":"\n εἰ γὰρ ὁ πᾶς χρόνος ὄλβον μὲν\n οὕτω καὶ κτεάνων δόσιν εὐθύνοι, καμάτων δʼ ἐπίλασιν παράσχοι. \n ",
            "46":" ἦ κεν ἀμνάσειεν, οἵαις ἐν πολέμοισι μάχαις ",
            "47":" τλάμονι ψυχᾷ παρέμεινʼ, ἁνίχʼ εὑρίσκοντο θεῶν παλάμαις τιμάν, ",
            "48":" οἵαν οὔτις Ἑλλάνων δρέπει, ",
            "49":" πλούτου στεφάνωμʼ ἀγέρωχον. νῦν γε μὰν τὰν Φιλοκτήταο δίκαν ἐφέπων ",
            "50":" ἐστρατεύθη· σὺν δʼ ἀνάγκᾳ νιν φίλον ",
            "51":"\n καί τις ἐὼν μεγαλάνωρ ἔσανεν.\n φαντὶ δὲ Λαμνόθεν ἕλκει τειρόμενον μεταβάσοντας ἐλθεῖν \n ",
            "52":" ἥρωας ἀντιθέους Ποίαντος υἱὸν τοξόταν· ",
            "53":" ὃς Πριάμοιο πόλιν πέρσεν, τελεύτασέν τε πόνους Δαναοῖς, ",
            "54":" ἀσθενεῖ μὲν χρωτὶ βαίνων, ἀλλὰ μοιρίδιον ἦν. ",
            "55":" οὕτω δʼ Ἱέρωνι θεὸς ὀρθωτὴρ πέλοι ",
            "56":"\n τὸν προσέρποντα χρόνον, ὧν\n ἔραται καιρὸν διδούς. ",
            "57":" Μοῖσα, καὶ πὰρ Δεινομένει κελαδῆσαι ",
            "58":" πίθεό μοι ποινὰν τεθρίππων. χάρμα δʼ οὐκ ἀλλότριον νικαφορία πατέρος. ",
            "59":" ἄγʼ ἔπειτʼ Αἴτνας βασιλεῖ φίλιον ἐξεύρωμεν ὕμνον· \n ",
            "60":" τῷ πόλιν κείναν θεοδμάτῳ σὺν ἐλευθερίᾳ ",
            "61":"\n Ὑλλίδος στάθμας Ἱέρων ἐν νόμοις\n ἔκτισσʼ. ἐθέλοντι δὲ Παμφύλου ",
            "62":" καὶ μὰν Ἡρακλειδᾶν ἔκγονοι ",
            "63":" ὄχθαις ὕπο Ταϋγέτου ναίοντες αἰεὶ μένειν τεθμοῖσιν ἐν Αἰγιμιοῦ ",
            "64":" Δωριεῖς. ἔσχον δʼ Ἀμύκλας ὄλβιοι, ",
            "65":" Πινδόθεν ὀρνύμενοι, λευκοπώλων Τυνδαριδᾶν βαθύδοξοι γείτονες, ὧν\n κλέος ἄνθησεν αἰχμᾶς. \n ",
            "66":"\n Ζεῦ τέλειʼ, αἰεὶ δὲ τοιαύταν\n Ἀμένα παρʼ ὕδωρ ",
            "67":" αἶσαν ἀστοῖς καὶ βασιλεῦσιν διακρίνειν ἔτυμον λόγον ἀνθρώπων, ",
            "68":" σύν τοι τίν κεν ἁγητὴρ ἀνήρ, ",
            "69":" υἱῷ τʼ ἐπιτελλόμενος, δᾶμον γεραίρων τράποι σύμφωνον ἐς ἁσυχίαν. ",
            "70":" λίσσομαι νεῦσον, Κρονίων, ἅμερον ",
            "71":"\n ὄφρα κατʼ οἶκον ὁ Φοίνιξ ὁ\n Τυρσανῶν τʼ ἀλαλατὸς ἔχῃ, ναυσίστονον ὕβριν ἰδὼν τὰν πρὸ Κύμας· \n ",
            "72":" οἷα Συρακοσίων ἀρχῷ δαμασθέντες πάθον, ",
            "73":" ὠκυπόρων ἀπὸ ναῶν ὅ σφιν ἐν πόντῳ βάλεθʼ ἁλικίαν, ",
            "74":" Ἑλλάδʼ ἐξέλκων βαρείας δουλίας. ἀρέομαι ",
            "75":" πὰρ μὲν Σαλαμῖνος, Ἀθαναίων χάριν, ",
            "76":"\n μισθόν, ἐν Σπάρτᾳ δʼ\n ἀπὸ τᾶν πρὸ Κιθαιρῶνος μαχᾶν, ",
            "77":" ταῖσι Μήδειοι κάμον ἀγκυλότοξοι, ",
            "78":" παρὰ δὲ τὰν εὔυδρον ἀκτὰν Ἱμέρα παίδεσσιν ὕμνον Δεινομένευς τελέσαις, ",
            "79":" τὸν ἐδέξαντʼ ἀμφʼ ἀρετᾷ, πολεμίων ἀνδρῶν καμόντων. \n ",
            "80":" καιρὸν εἰ φθέγξαιο, πολλῶν πείρατα συντανύσαις ",
            "81":"\n ἐν βραχεῖ, μείων ἕπεται μῶμος\n ἀνθρώπων. ἀπὸ γὰρ κόρος ἀμβλύνει ",
            "82":" αἰανὴς ταχείας ἐλπίδας· ",
            "83":" ἀστῶν δʼ ἀκοὰ κρύφιον θυμὸν βαρύνει μάλιστʼ ἐσλοῖσιν ἐπʼ ἀλλοτρίοις. ",
            "84":" ἀλλʼ ὅμως, κρέσσων γὰρ οἰκτιρμοῦ φθόνος, ",
            "85":" μὴ παρίει καλά. νώμα δικαίῳ πηδαλίῳ στρατόν· ἀψευδεῖ δὲ πρὸς ἄκμονι\n χάλκευε γλῶσσαν. \n ",
            "86":"\n εἴ τι καὶ φλαῦρον παραιθύσσει,\n μέγα τοι φέρεται ",
            "87":" πὰρ σέθεν. πολλῶν ταμίας ἐσσί· πολλοὶ μάρτυρες ἀμφοτέροις πιστοί. ",
            "88":" εὐανθεῖ δʼ ἐν ὀργᾷ παρμένων, ",
            "89":" εἴπερ τι φιλεῖς ἀκοὰν ἁδεῖαν αἰεὶ κλύειν, μὴ κάμνε λίαν δαπάναις· ",
            "90":" ἐξίει δʼ ὥσπερ κυβερνάτας ἀνὴρ ",
            "91":"\n ἱστίον ἀνεμόεν. μὴ δολωθῇς, ὦ\n φίλος, κέρδεσιν εὐτράπλοις· ὀπιθόμβροτον αὔχημα δόξας \n ",
            "92":" οἶον ἀποιχομένων ἀνδρῶν δίαιταν μανύει ",
            "93":" καὶ λογίοις καὶ ἀοιδοῖς· οὐ φθίνει Κροίσου φιλόφρων ἀρετά· ",
            "94":" τὸν δὲ ταύρῳ χαλκέῳ καυτῆρα νηλέα νόον ",
            "95":" ἐχθρὰ Φάλαριν κατέχει παντᾷ φάτις, ",
            "96":" οὐδέ νιν φόρμιγγες ὑπωρόφιαι κοινωνίαν ",
            "97":"\n μαλθακὰν παίδων ὀάροισι\n δέκονται. ",
            "98":" τὸ δὲ παθεῖν εὖ πρῶτον ἄθλων· εὖ δʼ ἀκούειν δευτέρα μοῖρʼ·\n ἀμφοτέροισι δʼ ἀνὴρ ",
            "99":" ὃς ἂν ἐγκύρσῃ, καὶ ἕλῃ, στέφανον ὕψιστον δέδεκται. "
        },
        "1":{
            "0":" μεγαλοπόλιες ὦ Συράκοσαι, βαθυπολέμου ",
            "1":" τέμενος Ἄρεος, ἀνδρῶν ἵππων τε σιδαροχαρμᾶν δαιμόνιαι τροφοί, ",
            "2":" ὔμμιν τόδε τᾶν λιπαρᾶν ἀπὸ Θηβᾶν φέρων ",
            "3":" μέλος ἔρχομαι ἀγγελίαν τετραορίας ἐλελίχθονος, ",
            "4":" εὐάρματος Ἱέρων ἐν ᾇ κρατέων ",
            "5":"\n τηλαυγέσιν ἀνέδησεν Ὀρτυγίαν\n στεφάνοις, ",
            "6":" ποταμίας ἕδος Ἀρτέμιδος, ἇς οὐκ ἄτερ ",
            "7":" κείνας ἀγαναῖσιν ἐν χερσὶ ποικιλανίους ἐδάμασσε πώλους. \n ",
            "8":" ἐπὶ γὰρ ἰοχέαιρα παρθένος χερὶ διδύμᾳ ",
            "9":"\n ὅ τʼ ἐναγώνιος Ἑρμᾶς αἰγλᾶντα\n τίθησι κόσμον, ξεστὸν ὅταν δίφρον ",
            "10":" ἔν θʼ ἅρματα πεισιχάλινα καταζευγνύῃ ",
            "11":" σθένος ἵππιον, ὀρσοτρίαιναν εὐρυβίαν καλέων θεόν. ",
            "12":" ἄλλοις δέ τις ἐτέλεσσεν ἄλλος ἀνὴρ ",
            "13":" εὐαχέα βασιλεῦσιν ὕμνον, ἄποινʼ ἀρετᾶς. ",
            "14":" κελαδέοντι μὲν ἀμφὶ Κινύραν πολλάκις ",
            "15":"\n φᾶμαι Κυπρίων, τὸν ὁ χρυσοχαῖτα\n προφρόνως ἐφίλησʼ Ἀπόλλων, \n ",
            "16":" ἱερέα κτίλον Ἀφροδίτας· ἄγει δὲ χάρις φίλων ποίνιμος ἀντὶ ἔργων\n ὀπιζομένα· ",
            "17":" σὲ δʼ, ὦ Δεινομένειε παῖ, Ζεφυρία πρὸ δόμων ",
            "18":" Λοκρὶς παρθένος ἀπύει, πολεμίων καμάτων ἐξ ἀμαχάνων ",
            "19":" διὰ τεὰν δύναμιν δρακεῖσʼ ἀσφαλές. ",
            "20":"\n θεῶν δʼ ἐφετμαῖς Ἰξίονα φαντὶ\n ταῦτα βροτοῖς ",
            "21":" λέγειν ἐν πτερόεντι τροχῷ ",
            "22":" παντᾷ κυλινδόμενον· ",
            "23":" τὸν εὐεργέταν ἀγαναῖς ἀμοιβαῖς ἐποιχομένους τίνεσθαι. \n ",
            "24":" ἔμαθε δὲ σαφές. εὐμενέσσι γὰρ παρὰ Κρονίδαις ",
            "25":" γλυκὺν ἑλὼν βίοτον, μακρὸν οὐχ ὑπέμεινεν ὄλβον, μαινομέναις φρασὶν ",
            "26":"\n Ἥρας ὅτʼ ἐράσσατο, τὰν Διὸς εὐναὶ\n λάχον ",
            "27":" πολυγαθέες· ἀλλά νιν ὕβρις εἰς ἀυάταν ὑπεράφανον ",
            "28":" ὦρσεν· τάχα δὲ παθὼν ἐοικότʼ ἀνὴρ ",
            "29":" ἐξαίρετον ἕλε μόχθον. αἱ δύο δʼ ἀμπλακίαι ",
            "30":" φερέπονοι τελέθοντι· τὸ μὲν ἥρως ὅτι ",
            "31":" ἐμφύλιον αἷμα πρώτιστος οὐκ ἄτερ τέχνας ἐπέμιξε θνατοῖς, \n ",
            "32":"\n ὅτι τε μεγαλοκευθέεσσιν ἔν ποτε\n θαλάμοις ",
            "33":" Διὸς ἄκοιτιν ἐπειρᾶτο. χρὴ δὲ κατʼ αὐτὸν αἰεὶ παντὸς ὁρᾶν μέτρον. ",
            "34":" εὐναὶ δὲ παράτροποι ἐς κακότατʼ ἀθρόαν ",
            "35":" ἔβαλον· ποτὶ καὶ τὸν ἵκοντʼ· ἐπεὶ νεφέλᾳ παρελέξατο, ",
            "36":" ψεῦδος γλυκὺ μεθέπων, ἄϊδρις ἀνήρ· ",
            "37":"\n εἶδος γὰρ ὑπεροχωτάτᾳ πρέπεν\n οὐρανιᾶν ",
            "38":" θυγατέρι Κρόνου· ἅντε δόλον αὐτῷ θέσαν ",
            "39":" Ζηνὸς παλάμαι, καλὸν πῆμα. τὸν δὲ τετράκναμον ἔπραξε δεσμόν,\n \n ",
            "40":" ἑὸν ὄλεθρον ὅγʼ· ἐν δʼ ἀφύκτοισι γυιοπέδαις πεσὼν τὰν πολύκοινον\n ἀνδέξατʼ ἀγγελίαν. ",
            "41":" ἄνευ οἱ Χαρίτων τέκεν γόνον ὑπερφίαλον, ",
            "42":"\n μόνα καὶ μόνον, οὔτʼ ἐν ἀνδράσι\n γερασφόρον οὔτʼ ἐν θεῶν νόμοις· ",
            "43":" τὸν ὀνύμαξε τράφοισα Κένταυρον, ὃς ",
            "44":" ἵπποισι Μαγνητίδεσσι ἐμίγνυτʼ ἐν Παλίου ",
            "45":" σφυροῖς, ἐκ δʼ ἐγένοντο στρατὸς ",
            "46":" θαυμαστός, ἀμφοτέροις ",
            "47":" ὁμοῖοι τοκεῦσι, τὰ ματρόθεν μὲν κάτω, τὰ δʼ ὕπερθε πατρός. \n ",
            "48":"\n θεὸς ἅπαν ἐπὶ ἐλπίδεσσι τέκμαρ\n ἀνύεται, ",
            "49":" θεός, ὃ καὶ πτερόεντʼ αἰετὸν κίχε, καὶ θαλασσαῖον παραμείβεται ",
            "50":" δελφῖνα, καὶ ὑψιφρόνων τινʼ ἔκαμψε βροτῶν, ",
            "51":" ἑτέροισι δὲ κῦδος ἀγήραον παρέδωκʼ. ἐμὲ δὲ χρεὼν ",
            "52":" φεύγειν δάκος ἀδινὸν κακαγοριᾶν. ",
            "53":" εἶδον γὰρ ἑκὰς ἐὼν τὰ πόλλʼ ἐν ἀμαχανίᾳ ",
            "54":"\n ψογερὸν Ἀρχίλοχον βαρυλόγοις\n ἔχθεσιν ",
            "55":" πιαινόμενον· τὸ πλουτεῖν δὲ σὺν τύχᾳ πότμου σοφίας ἄριστον.\n \n ",
            "56":" τὺ δὲ σάφα νιν ἔχεις, ἐλευθέρᾳ φρενὶ πεπαρεῖν, ",
            "57":" πρύτανι κύριε πολλᾶν μὲν εὐστεφάνων ἀγυιᾶν καὶ στρατοῦ. εἰ δέ τις ",
            "58":"\n ἤδη κτεάτεσσί τε καὶ περὶ τιμᾷ\n λέγει ",
            "59":" ἕτερόν τινʼ ἀνʼ Ἑλλάδα τῶν πάροιθε γενέσθαι ὑπέρτερον, ",
            "60":" χαύνα πραπίδι παλαιμονεῖ κενεά. ",
            "61":" εὐανθέα δʼ ἀναβάσομαι στόλον ἀμφʼ ἀρετᾷ ",
            "62":" κελαδέων. νεότατι μὲν ἀρήγει θράσος ",
            "63":" δεινῶν πολέμων· ὅθεν φαμὶ καὶ σὲ τὰν ἀπείρονα δόξαν εὑρεῖν,\n \n ",
            "64":"\n τὰ μὲν ἐν ἱπποσόαισιν ἄνδρεσσι\n μαρνάμενον, τὰ δʼ ἐν πεζομάχαισι· βουλαὶ δὲ πρεσβύτεραι ",
            "65":" ἀκίνδυνον ἐμοὶ ἔπος σὲ ποτὶ πάντα λόγον ",
            "66":" ἐπαινεῖν παρέχοντι. χαῖρε. τόδε μὲν κατὰ Φοίνισσαν ἐμπολὰν ",
            "67":" μέλος ὑπὲρ πολιᾶς ἁλὸς πέμπεται· ",
            "68":" τὸ Καστόρειον δʼ ἐν Αἰολίδεσσι χορδαῖς ἑκὼν ",
            "69":" ἄθρησον χάριν ἑπτακτύπου ",
            "70":"\n φόρμιγγος ἀντόμενος. ",
            "71":" γένοιʼ οἷος ἐσσὶ μαθών· καλός τοι πίθων παρὰ παισίν, αἰεὶ \n ",
            "72":" καλός. ὁ δὲ Ῥαδάμανθυς εὖ πέπραγεν, ὅτι φρενῶν ",
            "73":" ἔλαχε καρπὸν ἀμώμητον, οὐδʼ ἀπάταισι θυμὸν τέρπεται ἔνδοθεν· ",
            "74":" οἷα ψιθύρων παλάμαις ἕπετʼ αἰεὶ βροτῷ. ",
            "75":"\n ἄμαχον κακὸν ἀμφοτέροις\n διαβολιᾶν ὑποφάτιες, ",
            "76":" ὀργαῖς ἀτενὲς ἀλωπέκων ἴκελοι. ",
            "77":" κερδοῖ δὲ τί μάλα τοῦτο κερδαλέον τελέθει; ",
            "78":" ἅτε γὰρ εἰνάλιον πόνον ἐχοίσας βαθὺν ",
            "79":" σκευᾶς ἑτέρας, ἀβάπτιστός εἰμι, φελλὸς ὣς ὑπὲρ ἕρκος ἅλμας.\n \n ",
            "80":" ἀδύνατα δʼ ἔπος ἐκβαλεῖν κραταιὸν ἐν ἀγαθοῖς ",
            "81":"\n δόλιον ἀστόν· ὅμως μὰν σαίνων\n ποτὶ πάντας, ἄταν πάγχυ διαπλέκει. ",
            "82":" οὔ οἱ μετέχω θράσεος· φίλον εἴη φιλεῖν· ",
            "83":" ποτὶ δʼ ἐχθρὸν ἅτʼ ἐχθρὸς ἐὼν λύκοιο δίκαν ὑποθεύσομαι, ",
            "84":" ἄλλʼ ἄλλοτε πατέων ὁδοῖς σκολιαῖς. ",
            "85":" ἐν πάντα δὲ νόμον εὐθύγλωσσος ἀνὴρ προφέρει, ",
            "86":"\n παρὰ τυραννίδι, χὠπόταν ὁ λάβρος\n στρατός, ",
            "87":" χὤταν πόλιν οἱ σοφοὶ τηρέωντι. χρὴ δὲ πρὸς θεὸν οὐκ ἐρίζειν,\n \n ",
            "88":" ὃς ἀνέχει τοτὲ μὲν τὰ κείνων, τότʼ αὖθʼ ἑτέροις ἔδωκεν μέγα κῦδος.\n ἀλλʼ οὐδὲ ταῦτα νόον ",
            "89":" ἰαίνει φθονερῶν· στάθμας δέ τινος ἑλκόμενοι ",
            "90":" περισσᾶς ἐνέπαξαν ἕλκος ὀδυναρὸν ἑᾷ πρόσθε καρδίᾳ, ",
            "91":"\n πρὶν ὅσα φροντίδι μητίονται\n τυχεῖν. ",
            "92":" φέρειν δʼ ἐλαφρῶς ἐπαυχένιον λαβόντα ζυγὸν ",
            "93":" ἀρήγει· ποτὶ κέντρον δέ τοι ",
            "94":" λακτιζέμεν τελέθει ",
            "95":" ὀλισθηρὸς οἶμος· ἁδόντα δʼ εἴη με τοῖς ἀγαθοῖς ὁμιλεῖν. "
        },
        "2":{
            "0":" ἤθελον Χείρωνά κε Φιλλυρίδαν, ",
            "1":" εἰ χρεὼν τοῦθʼ ἁμετέρας ἀπὸ γλώσσας κοινὸν εὔξασθαι ἔπος, ",
            "2":" ζώειν τὸν ἀποιχόμενον, ",
            "3":" Οὐρανίδα γόνον εὐρυμέδοντα Κρόνου, βάσσαισί τʼ ἄρχειν Παλίου Φῆρʼ\n ἀγρότερον, ",
            "4":"\n νοῦν ἔχοντʼ ἀνδρῶν φίλον· οἷος\n ἐὼν θρέψεν ποτὲ ",
            "5":" τέκτονα νωδυνίας ἅμερον γυιαρκέος Ἀσκλήπιον, ",
            "6":" ἥρωα παντοδαπᾶν ἀλκτῆρα νούσων. \n ",
            "7":" τὸν μὲν εὐΐππου Φλεγύα θυγάτηρ ",
            "8":" πρὶν τελέσσαι ματροπόλῳ σὺν Ἐλειθυίᾳ, δαμεῖσα χρυσέοις ",
            "9":" τόξοισιν ὕπʼ Ἀρτέμιδος, ",
            "10":"\n εἰς Ἀΐδα δόμον ἐν θαλάμῳ κατέβα\n τέχναις Ἀπόλλωνος. χόλος δʼ οὐκ ἀλίθιος ",
            "11":" γίνεται παίδων Διός. ἁ δʼ ἀποφλαυρίξαισά νιν ",
            "12":" ἀμπλακίαισι φρενῶν, ἄλλον αἴνησεν γάμον κρύβδαν πατρός, ",
            "13":" πρόσθεν ἀκειρεκόμᾳ μιχθεῖσα Φοίβῳ, \n ",
            "14":" καὶ φέροισα σπέρμα θεοῦ καθαρόν. ",
            "15":" οὐδʼ ἔμεινʼ ἐλθεῖν τράπεζαν νυμφίαν ",
            "16":"\n οὐδὲ παμφώνων ἰαχὰν ὑμεναίων,\n ἅλικες ",
            "17":" οἷα παρθένοι φιλέοισιν ἑταίρᾳ ",
            "18":" ἑσπερίαις ὑποκουρίζεσθʼ ἀοιδαῖς· ἀλλά τοι ",
            "19":" ἤρατο τῶν ἀπεόντων· οἷα καὶ πολλοὶ πάθον. ",
            "20":" ἔστι δὲ φῦλον ἐν ἀνθρώποισι ματαιότατον, ",
            "21":" ὅστις αἰσχύνων ἐπιχώρια παπταίνει τὰ πόρσω, ",
            "22":"\n μεταμώνια θηρεύων ἀκράντοις\n ἐλπίσιν. \n ",
            "23":" ἔσχε τοιαύταν μεγάλαν ἀυάταν ",
            "24":" καλλιπέπλου λῆμα Κορωνίδος. ἐλθόντος γὰρ εὐνάσθη ξένου ",
            "25":" λέκτροισιν ἀπʼ Ἀρκαδίας. ",
            "26":" οὐδʼ ἔλαθε σκοπόν· ἐν δʼ ἄρα μηλοδόκῳ Πυθῶνι τόσσαις ἄϊεν ναοῦ\n βασιλεὺς ",
            "27":"\n Λοξίας, κοινᾶνι παρʼ εὐθυτάτῳ\n γνώμαν πιθών, ",
            "28":" πάντα ἰσάντι νόῳ· ψευδέων δʼ οὐχ ἅπτεται· κλέπτει τέ νιν ",
            "29":" οὐ θεὸς οὐ βροτὸς ἔργοις οὔτε βουλαῖς. \n ",
            "30":" καὶ τότε γνοὺς Ἴσχυος Εἰλατίδα ",
            "31":" ξεινίαν κοίταν ἄθεμίν τε δόλον, πέμψεν κασιγνήταν μένει ",
            "32":" θύοισαν ἀμαιμακέτῳ ",
            "33":"\n ἐς Λακέρειαν. ἐπεὶ παρὰ Βοιβιάδος\n κρημνοῖσιν ᾤκει παρθένος. δαίμων δʼ ἕτερος ",
            "34":" ἐς κακὸν τρέψαις ἐδαμάσσατό νιν· καὶ γειτόνων ",
            "35":" πολλοὶ ἐπαῦρον, ἁμᾷ δʼ ἔφθαρεν, πολλὰν δʼ ὄρει πῦρ ἐξ ἑνὸς ",
            "36":" σπέρματος ἐνθορὸν ἀΐστωσεν ὕλαν. \n ",
            "37":" ἀλλʼ ἐπεὶ τείχει θέσαν ἐν ξυλίνῳ ",
            "38":" σύγγονοι κούραν, σέλας δʼ ἀμφέδραμεν ",
            "39":"\n λάβρον Ἁφαίστου, τότʼ ἔειπεν\n Ἀπόλλων· οὐκέτι \n ",
            "40":"\n τλάσομαι ψυχᾷ γένος ἀμὸν ὀλέσσαι ",
            "41":" οἰκτροτάτῳ θανάτῳ ματρὸς βαρείᾳ σὺν πάθᾳ. \n ",
            "42":" ὣς φάτο· βάματι δʼ ἐν πρώτῳ κιχὼν παῖδʼ ἐκ νεκροῦ ",
            "43":" ἅρπασε· καιομένα δʼ αὐτῷ διέφαινε πυρά· ",
            "44":"\n καί ῥά νιν Μάγνητι φέρων πόρε\n Κενταύρῳ διδάξαι ",
            "45":" πολυπήμονας ἀνθρώποισιν ἰᾶσθαι νόσους. \n ",
            "46":" τοὺς μὲν ὦν, ὅσσοι μόλον αὐτοφύτων ",
            "47":" ἑλκέων ξυνάονες, ἢ πολιῷ χαλκῷ μέλη τετρωμένοι ",
            "48":" ἢ χερμάδι τηλεβόλῳ, ",
            "49":"\n ἢ θερινῷ πυρὶ περθόμενοι δέμας ἢ\n χειμῶνι, λύσαις ἄλλον ἀλλοίων ἀχέων ",
            "50":" ἔξαγεν, τοὺς μὲν μαλακαῖς ἐπαοιδαῖς ἀμφέπων, ",
            "51":" τοὺς δὲ προσανέα πίνοντας, ἢ γυίοις περάπτων πάντοθεν ",
            "52":" φάρμακα, τοὺς δὲ τομαῖς ἔστασεν ὀρθούς. \n ",
            "53":" ἀλλὰ κέρδει καὶ σοφία δέδεται. ",
            "54":" ἔτραπεν καὶ κεῖνον ἀγάνορι μισθῷ χρυσὸς ἐν χερσὶν φανεὶς ",
            "55":" ἄνδρʼ ἐκ θανάτου κομίσαι ",
            "56":"\n ἤδη ἁλωκότα· χερσὶ δʼ ἄρα\n Κρονίων ῥίψαις διʼ ἀμφοῖν ἀμπνοὰν στέρνων κάθελεν ",
            "57":" ὠκέως, αἴθων δὲ κεραυνὸς ἐνέσκιμψεν μόρον. ",
            "58":" χρὴ τὰ ἐοικότα πὰρ δαιμόνων μαστευέμεν θναταῖς φρασίν, ",
            "59":" γνόντα τὸ πὰρ ποδός, οἵας εἰμὲν αἴσας. \n ",
            "60":" μή, φίλα ψυχά, βίον ἀθάνατον ",
            "61":"\n σπεῦδε, τὰν δʼ ἔμπρακτον ἄντλει\n μαχανάν. ",
            "62":" εἰ δὲ σώφρων ἄντρον ἔναιʼ ἔτι Χείρων, καί τί οἱ ",
            "63":" φίλτρον ἐν θυμῷ μελιγάρυες ὕμνοι ",
            "64":" ἁμέτεροι τίθεν· ἰατῆρά τοί κέν νιν πίθον ",
            "65":" καί νυν ἐσλοῖσι παρασχεῖν ἀνδράσιν θερμᾶν νόσων ",
            "66":" ἤ τινα Λατοΐδα κεκλημένον ἢ πατέρος. ",
            "67":"\n καί κεν ἐν ναυσὶν μόλον Ἰονίαν\n τάμνων θάλασσαν ",
            "68":" Ἀρέθοισαν ἐπὶ κράναν παρʼ Αἰτναῖον ξένον, \n ",
            "69":" ὃς Συρακόσσαισι νέμει βασιλεὺς ",
            "70":" πραῢς ἀστοῖς, οὐ φθονέων ἀγαθοῖς, ξείνοις δὲ θαυμαστὸς πατήρ. ",
            "71":" τῷ μὲν διδύμας χάριτας, ",
            "72":"\n εἰ κατέβαν ὑγίειαν ἄγων χρυσέαν\n κῶμόν τʼ ἀέθλων Πυθίων αἴγλαν στεφάνοις. ",
            "73":" τοὺς ἀριστεύων Φερένικος ἕλʼ ἐν Κίρρᾳ ποτέ, ",
            "74":" ἀστέρος οὐρανίου φαμὶ τηλαυγέστερον κείνῳ φάος ",
            "75":" ἐξικόμαν κε βαθὺν πόντον περάσαις. \n ",
            "76":" ἀλλʼ ἐπεύξασθαι μὲν ἐγὼν ἐθέλω ",
            "77":" Ματρί, τὰν κοῦραι παρʼ ἐμὸν πρόθυρον σὺν Πανὶ μέλπονται θαμὰ ",
            "78":"\n σεμνὰν θεὸν ἐννύχιαι. ",
            "79":" εἰ δὲ λόγων συνέμεν κορυφάν, Ἱέρων, ὀρθὰν ἐπίστᾳ, μανθάνων οἶσθα\n προτέρων· ",
            "80":"\n ἓν παρʼ ἐσλὸν πήματα σύνδυο δαίονται βροτοῖς \n ",
            "81":" ἀθάνατοι. τὰ μὲν ὦν οὐ δύνανται νήπιοι\n κόσμῳ φέρειν, ",
            "82":" ἀλλʼ ἀγαθοί, τὰ καλὰ τρέψαντες ἔξω. \n ",
            "83":"\n τὶν δὲ μοῖρʼ εὐδαιμονίας ἕπεται. ",
            "84":" λαγέταν γάρ τοι τύραννον δέρκεται, ",
            "85":" εἴ τινʼ ἀνθρώπων, ὁ μέγας πότμος. αἰὼν δʼ ἀσφαλὴς ",
            "86":" οὐκ ἔγεντʼ οὔτʼ Αἰακίδᾳ παρὰ Πηλεῖ ",
            "87":" οὔτε παρʼ ἀντιθέῳ Κάδμῳ· λέγονται μὰν βροτῶν ",
            "88":" ὄλβον ὑπέρτατον οἳ σχεῖν, οἵτε καὶ χρυσαμπύκων ",
            "89":"\n μελπομενᾶν ἐν ὄρει Μοισᾶν καὶ ἐν\n ἑπταπύλοις ",
            "90":" ἄϊον Θήβαις, ὁπόθʼ Ἁρμονίαν γᾶμεν βοῶπιν, ",
            "91":" ὁ δὲ Νηρέος εὐβούλου Θέτιν παῖδα κλυτάν. \n ",
            "92":" καὶ θεοὶ δαίσαντο παρʼ ἀμφοτέροις, ",
            "93":" καὶ Κρόνου παῖδας βασιλῆας ἴδον χρυσέαις ἐν ἕδραις, ἕδνα τε ",
            "94":" δέξαντο· Διὸς δὲ χάριν ",
            "95":"\n ἐκ προτέρων μεταμειψάμενοι\n καμάτων ἔστασαν ὀρθὰν καρδίαν. ἐν δʼ αὖτε χρόνῳ ",
            "96":" τὸν μὲν ὀξείαισι θύγατρες ἐρήμωσαν πάθαις ",
            "97":" εὐφροσύνας μέρος αἱ τρεῖς· ἀτὰρ λευκωλένῳ γε Ζεὺς πατὴρ ",
            "98":" ἤλυθεν ἐς λέχος ἱμερτὸν Θυώνᾳ. \n ",
            "99":" τοῦ δὲ παῖς, ὅνπερ μόνον ἀθανάτα ",
            "100":"\n τίκτεν ἐν Φθίᾳ Θέτις, ἐν πολέμῳ\n τόξοις ἀπὸ ψυχὰν λιπὼν ",
            "101":" ὦρσεν πυρὶ καιόμενος ",
            "102":" ἐκ Δαναῶν γόον. εἰ δὲ νόῳ τις ἔχει θνατῶν ἀλαθείας ὁδόν, χρὴ πρὸς\n μακάρων ",
            "103":" τυγχάνοντʼ εὖ πασχέμεν. ἄλλοτε δʼ ἀλλοῖαι πνοαὶ ",
            "104":" ὑψιπετᾶν ἀνέμων. ὄλβος οὐκ ἐς μακρὸν ἀνδρῶν ἔρχεται ",
            "105":"\n \n \n σάος \n , πολὺς εὖτʼ ἂν ἐπιβρίσαις ἕπηται. \n ",
            "106":" σμικρὸς ἐν σμικροῖς, μέγας ἐν μεγάλοις ",
            "107":" ἔσσομαι· τὸν ἀμφέποντʼ αἰεὶ φρασὶν ",
            "108":" δαίμονʼ ἀσκήσω κατʼ ἐμὰν θεραπεύων μαχανάν. ",
            "109":" εἰ δέ μοι πλοῦτον θεὸς ἁβρὸν ὀρέξαι, ",
            "110":" ἐλπίδʼ ἔχω κλέος εὑρέσθαι κεν ὑψηλὸν πρόσω. ",
            "111":" Νέστορα καὶ Λύκιον Σαρπηδόνʼ, ἀνθρώπων φάτις, ",
            "112":"\n ἐξ ἐπέων κελαδεννῶν, τέκτονες\n οἷα σοφοὶ ",
            "113":" ἅρμοσαν, γιγνώσκομεν. ἁ δʼ ἀρετὰ κλειναῖς ἀοιδαῖς ",
            "114":" χρονία τελέθει. παύροις δὲ πράξασθʼ εὐμαρές. "
        },
        "3":{
            "0":" σάμερον μὲν χρή σε παρʼ ἀνδρὶ φίλῳ ",
            "1":" στᾶμεν, εὐΐππου βασιλῆϊ Κυράνας, ὄφρα κωμάζοντι σὺν Ἀρκεσίλᾳ, ",
            "2":" Μοῖσα, Λατοίδαισιν ὀφειλόμενον Πυθῶνί τʼ αὔξῃς οὖρον ὕμνων, ",
            "3":" ἔνθα ποτὲ χρυσέων Διὸς αἰητῶν πάρεδρος, ",
            "4":" οὐκ ἀποδάμου Ἀπόλλωνος τυχόντος, ἱέ \n ρεα ",
            "5":"\n χρῆσεν οἰκιστῆρα Βάττον\n καρποφόρου Λιβύας, ἱερὰν ",
            "6":" νᾶσον ὡς ἤδη λιπὼν κτίσσειεν εὐάρματον ",
            "7":" πόλιν ἐν ἀργενν όε ντι μαστῷ,\n \n ",
            "8":" καὶ τὸ Μηδείας ἔπος ἀγκομίσαι ",
            "9":" ἑβδόμᾳ καὶ σὺν δεκάτᾳ γενεᾷ Θήραιον, Αἰήτα τό ποτε ζαμενὴς ",
            "10":" παῖς ἀπέπνευσʼ ἀθανάτου στόματος, δέσποινα Κόλχων. εἶπε δʼ οὕτως ",
            "11":"\n ἡμιθέοισιν Ἰάσονος αἰχματᾶο\n ναύταις· ",
            "12":"\n ἦ ῥα Μηδείας ἐπέων στίχες.\n ἔπταξαν δʼ ἀκίνητοι σιωπᾷ ",
            "13":" ἥρωες ἀντίθεοι πυκινὰν μῆτιν κλύοντες. ",
            "14":" ὦ μάκαρ υἱὲ Πολυμνάστου, σὲ δʼ ἐν τούτῳ λόγῳ ",
            "15":" χρησμὸς ὤρθωσεν μελίσσας Δελφίδος αὐτομάτῳ κελάδῳ· ",
            "16":" ἅ σε χαίρειν ἐς τρὶς αὐδάσαισα πεπρωμένον ",
            "17":"\n βασιλέʼ ἄμφανεν Κυράνᾳ,\n \n ",
            "18":" δυσθρόου φωνᾶς ἀνακρινόμενον ποινὰ τίς ἔσται πρὸς θεῶν. ",
            "19":" ἦ μάλα δὴ μετὰ καὶ νῦν, ὥστε φοινικανθέμου ἦρος ἀκμᾷ, ",
            "20":" παισὶ τούτοις ὄγδοον θάλλει μέρος Ἀρκεσίλας· ",
            "21":" τῷ μὲν Ἀπόλλων ἅ τε Πυθὼ κῦδος ἐξ ἀμφικτιόνων ἔπορεν ",
            "22":"\n ἱπποδρομίας. ἀπὸ δʼ αὐτὸν ἐγὼ\n Μοίσαισι δώσω ",
            "23":" καὶ τὸ πάγχρυσον νάκος κριοῦ· μετὰ γὰρ ",
            "24":" κεῖνο πλευσάντων Μινυᾶν, θεόπομποί σφισιν τιμαὶ φύτευθεν. \n ",
            "25":" τίς γὰρ ἀρχὰ δέξατο ναυτιλίας; ",
            "26":" τίς δὲ κίνδυνος κρατεροῖς ἀδάμαντος δῆσεν ἅλοις; θέσφατον ἦν Πελίαν ",
            "27":" ἐξ ἀγαυῶν Αἰολιδᾶν θανέμεν χείρεσσιν ἢ βουλαῖς ἀκάμπτοις. ",
            "28":"\n ἦλθε δέ οἱ κρυόεν πυκινῷ\n μάντευμα θυμῷ, ",
            "29":" πὰρ μέσον ὀμφαλὸν εὐδένδροιο ῥηθὲν ματέρος· ",
            "30":" τὸν μονοκρήπιδα πάντως ἐν φυλακᾷ σχεθέμεν μεγάλᾳ, ",
            "31":" εὖτʼ ἂν αἰπεινῶν ἀπὸ σταθμῶν ἐς εὐδείελον ",
            "32":" χθόνα μόλῃ κλειτᾶς Ἰωλκοῦ, \n ",
            "33":" ξεῖνος αἴτʼ ὦν ἀστός. ὁ δʼ ἆρα χρόνῳ ",
            "34":"\n ἵκετʼ αἰχμαῖσιν διδύμαισιν ἀνὴρ\n ἔκπαγλος· ἐσθὰς δʼ ἀμφοτέρα νιν ἔχεν, ",
            "35":" ἅ τε Μαγνήτων ἐπιχώριος ἁρμόζοισα θαητοῖσι γυίοις, ",
            "36":" ἀμφὶ δὲ παρδαλέᾳ στέγετο φρίσσοντας ὄμβρους· ",
            "37":" οὐδὲ κομᾶν πλόκαμοι κερθέντες ᾤχοντʼ ἀγλαοί, ",
            "38":" ἀλλʼ ἅπαν νῶτον καταίθυσσον. τάχα δʼ εὐθὺς ἰὼν σφετέρας ",
            "39":"\n ἐστάθη γνώμας ἀταρμύκτοιο\n πειρώμενος ",
            "40":" ἐν ἀγορᾷ πλήθοντος ὄχλου. \n ",
            "41":" τοὶ μὲν ἀλλάλοισιν ἀμειβόμενοι ",
            "42":" γάρυον τοιαῦτʼ· ἀνὰ δʼ ἡμιόνοις ξεστᾷ τʼ ἀπήνᾳ προτροπάδαν Πελίας ",
            "43":" ἵκετο σπεύδων· τάφε δʼ αὐτίκα παπτάναις ἀρίγνωτον πέδιλον ",
            "44":"\n δεξιτερῷ μόνον ἀμφὶ ποδί.\n κλέπτων δὲ θυμῷ ",
            "45":" δεῖμα προσέννεπε· ποίαν γαῖαν, ὦ ξεῖνʼ, εὔχεαι\n ",
            "46":" πατρίδʼ ἔμμεν; καὶ τίς ἀνθρώπων σε χαμαιγενέων\n πολιᾶς \n ",
            "47":" ἐξανῆκεν γαστρός; ἐχθίστοισι μὴ ψεύδεσιν\n ",
            "48":" καταμιάναις εἰπὲ γένναν. \n \n ",
            "49":" τὸν δὲ θαρσήσαις ἀγανοῖσι λόγοις ",
            "50":"\n ὧδʼ ἀμείφθη· φαμὶ διδασκαλίαν Χείρωνος οἴσειν. ἀντρόθε γὰρ νέομαι\n \n ",
            "51":"\n πὰρ Χαρικλοῦς καὶ Φιλύρας, ἵνα Κενταύρου με κοῦραι\n θρέψαν ἁγναί. \n ",
            "52":"\n εἴκοσι δʼ ἐκτελέσαις ἐνιαυτοὺς οὔτε ἔργον ",
            "53":" οὔτʼ ἔπος ἐντράπελον κείνοισιν εἰπὼν\n ἱκόμαν \n ",
            "54":" οἴκαδʼ, ἀρχαίαν κομίζων πατρὸς ἐμοῦ\n βασιλευομέναν ",
            "55":"\n οὐ κατʼ αἶσαν, τάν ποτε Ζεὺς\n ὤπασεν λαγέτᾳ ",
            "56":" Αἰόλῳ καὶ παισί, τιμάν. \n \n ",
            "57":" πεύθομαι γάρ νιν Πελίαν ἄθεμιν λευκαῖς\n πιθήσαντα φρασὶν ",
            "58":" ἁμετέρων ἀποσυλᾶσαι βιαίως\n ἀρχεδικᾶν τοκέων· \n ",
            "59":" τοί μʼ, ἐπεὶ πάμπρωτον εἶδον φέγγος,\n ὑπερφιάλου \n ",
            "60":"\n ἁγεμόνος\n δείσαντες ὕβριν, κᾶδος ὡσείτε φθιμένου δνοφερὸν ",
            "61":" ἐν δώμασι θηκάμενοι, μίγα κωκυτῷ γυναικῶν\n ",
            "62":" κρύβδα πέμπον σπαργάνοις ἐν πορφυρέοις,\n ",
            "63":" νυκτὶ κοινάσαντες ὁδόν, Κρονίδᾳ δὲ τράφεν\n Χείρωνι δῶκαν. \n \n ",
            "64":" ἀλλὰ τούτων μὲν κεφάλαια λόγων ",
            "65":" ἴστε. λευκίππων δὲ δόμους πατέρων, κεδνοὶ\n πολῖται, φράσσατέ μοι σαφέως· \n ",
            "66":"\n Αἴσονος γὰρ παῖς ἐπιχώριος\n οὐ ξείναν ἱκάνω γαῖαν ἄλλων. ",
            "67":"\n Φὴρ δέ με θεῖος Ἰάσονα κικλήσκων προσηύδα. \n ",
            "68":" ὣς φάτο. τὸν μὲν ἐσελθόντʼ ἔγνον ὀφθαλμοὶ πατρός. ",
            "69":" ἐκ δʼ ἄρʼ αὐτοῦ πομφόλυξαν δάκρυα γηραλέων γλεφάρων, ",
            "70":" ἃν περὶ ψυχὰν ἐπεὶ γάθησεν ἐξαίρετον ",
            "71":" γόνον ἰδὼν κάλλιστον ἀνδρῶν. \n ",
            "72":"\n καὶ κασίγνητοί σφισιν ἀμφότεροι ",
            "73":"\n ἤλυθον κείνου γε κατὰ κλέος·\n ἐγγὺς μὲν Φέρης κράναν Υπερῇδα λιπών, ",
            "74":" ἐκ δὲ Μεσσάνας Ἀμυθάν· ταχέως δʼ Ἄδματος ἷκεν καὶ Μέλαμπος, ",
            "75":" εὐμενέοντες ἀνεψιόν. ἐν δαιτὸς δὲ μοίρᾳ ",
            "76":" μειλιχίοισι λόγοις αὐτοὺς Ἰάσων δέγμενος, ",
            "77":" ξείνιʼ ἁρμόζοντα τεύχων, πᾶσαν ἐυφροσύναν τάνυεν, ",
            "78":" ἀθρόαις πέντε δραπὼν νύκτεσσιν ἔν θʼ ἁμέραις ",
            "79":" ἱερὸν εὐζοίας ἄωτον. \n ",
            "80":" ἀλλʼ ἐν ἕκτᾳ πάντα, λόγον θέμενος σπουδαῖον, ἐξ ἀρχᾶς ἀνὴρ ",
            "81":" συγγενέσιν παρεκοινᾶθʼ· οἱ δʼ ἐπέσποντʼ· αἶψα δʼ ἀπὸ κλισιᾶν ",
            "82":" ὦρτο σὺν κείνοισι. καί ῥʼ ἦλθον Πελία μέγαρον· ",
            "83":"\n ἐσσύμενοι δʼ εἴσω κατέσταν. τῶν\n δʼ ἀκούσαις αὐτὸς ὑπαντίασεν ",
            "84":" Τυροῦς ἐρασιπλοκάμου γενεά· πραῢν δʼ Ἰάσων ",
            "85":" μαλθακᾷ φωνᾷ ποτιστάζων ὄαρον ",
            "86":" βάλλετο κρηπῖδα σοφῶν ἐπέων· παῖ Ποσειδᾶνος\n Πετραίου, \n \n ",
            "87":" ἐντὶ μὲν θνατῶν φρένες ὠκύτεραι ",
            "88":" κέρδος αἰνῆσαι πρὸ δίκας δόλιον, τραχεῖαν\n ἑρπόντων πρὸς ἔπιβδαν ὅμως· \n ",
            "89":"\n ἀλλʼ ἐμὲ χρὴ καὶ σὲ θεμισσαμένους ὀργὰς ὑφαίνειν\n λοιπὸν ὄλβον. ",
            "90":"\n εἰδότι τοι ἐρέω· μία βοῦς\n Κρηθεῖ τε μάτηρ ",
            "91":" καὶ θρασυμήδεϊ Σαλμωνεῖ· τρίταισιν δʼ ἐν\n γοναῖς \n ",
            "92":" ἄμμες αὖ κείνων φυτευθέντες σθένος ἀελίου\n χρύσεον ",
            "93":"\n λεύσσομεν. Μοῖραι δʼ ἀφίσταντʼ, εἴ τις ἔχθρα πέλει\n ",
            "94":"\n ὁμογόνοις, αἰδῶ καλύψαι.\n \n ",
            "95":" οὐ πρέπει νῷν χαλκοτόροις ξίφεσιν ",
            "96":" οὐδʼ ἀκόντεσσιν μεγάλαν προγόνων τιμὰν\n δάσασθαι. μῆλά τε γάρ τοι ἐγὼ \n ",
            "97":" καὶ βοῶν ξανθὰς ἀγέλας ἀφίημʼ ἀγρούς τε\n πάντας, τοὺς ἀπούραις ",
            "98":" ἁμετέρων τοκέων νέμεαι, πλοῦτον πιαίνων· \n ",
            "99":"\n κοὔ με πονεῖ τεὸν οἶκον ταῦτα πορσύνοντʼ ἄγαν·\n ",
            "100":"\n ἀλλὰ καὶ σκᾶπτον μόναρχον\n καὶ θρόνος, ᾧ ποτε Κρηθεΐδας ",
            "101":"\n ἐγκαθίζων ἱππόταις εὔθυνε λαοῖς δίκας, ",
            "102":" τὰ μὲν ἄνευ ξυνᾶς ἀνίας \n \n ",
            "103":" λῦσον ἄμμιν, μή τι νεώτερον ἐξ αὐτῶν ἀναστάῃ\n κακόν. \n ",
            "104":" ὣς ἄρʼ ἔειπεν. ἀκᾷ δʼ ἀνταγόρευσεν καὶ Πελίας· ἔσομαι ",
            "105":"\n τοῖος· ἀλλʼ ἤδη με γηραιὸν\n μέρος ἁλικίας ",
            "106":"\n ἀμφιπολεῖ· σὸν δʼ ἄνθος ἥβας ἄρτι κυμαίνει· δύνασαι δʼ\n ἀφελεῖν \n ",
            "107":" μᾶνιν χθονίων. κέλεται γὰρ ἑὰν ψυχὰν κομίξαι\n ",
            "108":" Φρίξος ἐλθόντας πρὸς Αἰήτα θαλάμους, \n ",
            "109":" δέρμα τε κριοῦ βαθύμαλλον ἄγειν, τῷ ποτʼ ἐκ\n πόντου σαώθη \n \n ",
            "110":" ἔκ τε ματρυιᾶς ἀθέων βελέων. ",
            "111":"\n ταῦτά μοι θαυμαστὸς ὄνειρος\n ἰὼν φωνεῖ. μεμάντευμαι δʼ ἐπὶ Κασταλίᾳ, ",
            "112":" εἰ μετάλλατόν τι. καὶ ὡς τάχος ὀτρύνει με\n τεύχειν ναὶ πομπάν. ",
            "113":" τοῦτον ἄεθλον ἑκὼν τέλεσον· καί τοι μοναρχεῖν\n ",
            "114":" καὶ βασιλευέμεν ὄμνυμι προήσειν. καρτερὸς\n ",
            "115":" ὅρκος ἄμμιν μάρτυς ἔστω Ζεὺς ὁ γενέθλιος\n ἀμφοτέροις. \n ",
            "116":"\n σύνθεσιν ταύταν ἐπαινήσαντες οἱ\n μὲν κρίθεν· ",
            "117":" ἀτὰρ Ἰάσων αὐτὸς ἤδη \n ",
            "118":" ὤρνυεν κάρυκας ἐόντα πλόον ",
            "119":" φαινέμεν παντᾷ. τάχα δὲ Κρονίδαο Ζηνὸς υἱοὶ τρεῖς ἀκαμαντομάχαι ",
            "120":" ἦλθον Ἀλκμήνας θʼ ἑλικοβλεφάρου Λήδας τε, δοιοὶ δʼ ὑψιχαῖται ",
            "121":" ἀνέρες, Ἐννοσίδα γένος, αἰδεσθέντες ἀλκάν, ",
            "122":"\n ἔκ τε Πύλου καὶ ἀπʼ ἄκρας\n Ταινάρου· τῶν μὲν κλέος ",
            "123":" ἐσλὸν Εὐφάμου τʼ ἐκράνθη σόν τε, Περικλύμενʼ εὐρυβία. ",
            "124":" ἐξ Ἀπόλλωνος δὲ φορμικτὰς ἀοιδᾶν πατὴρ ",
            "125":" ἔμολεν, εὐαίνητος, Ὀρφεύς. \n ",
            "126":" πέμπε δʼ Ἑρμᾶς χρυσόραπις διδύμους υἱοὺς ἐπʼ ἄτρυτον πόνον, ",
            "127":" τὸν μὲν Ἐχίονα, κεχλάδοντας ἥβᾳ, τὸν δʼ Ἔρυτον. ταχέες ",
            "128":"\n ἀμφὶ Παγγαίου θεμέθλοις\n ναιετάοντες ἔβαν· ",
            "129":" καὶ γὰρ ἑκὼν θυμῷ γελανεῖ θᾶσσον ἔντυνεν βασιλεὺς ἀνέμων ",
            "130":" Ζήταν Κάλαΐν τε πατὴρ Βορέας, ἄνδρας πτεροῖσιν ",
            "131":" νῶτα πεφρίκοντας ἄμφω πορφυρέοις. ",
            "132":" τὸν δὲ παμπειθῆ γλυκὺν ἡμιθέοισιν πόθον ἔνδαιεν Ἥρα \n ",
            "133":" ναὸς Ἀργοῦς, μή τινα λειπόμενον ",
            "134":"\n τὰν ἀκίνδυνον παρὰ ματρὶ μένειν\n αἰῶνα πέσσοντʼ, ἀλλʼ ἐπὶ καὶ θανάτῳ ",
            "135":" φάρμακον κάλλιστον ἑᾶς ἀρετᾶς ἅλιξιν εὑρέσθαι σὺν ἄλλοις. ",
            "136":" ἐς δʼ Ἰαωλκὸν ἐπεὶ κατέβα ναυτᾶν ἄωτος, ",
            "137":" λέξατο πάντας ἐπαινήσαις Ἰάσων. καί ῥά οἱ ",
            "138":" μάντις ὀρνίχεσσι καὶ κλάροισι θεοπροπέων ἱεροῖς ",
            "139":"\n Μόψος ἄμβασε στρατὸν πρόφρων.\n ἐπεὶ δʼ ἐμβόλου ",
            "140":" κρέμασαν ἀγκύρας ὕπερθεν, \n ",
            "141":" χρυσέαν χείρεσσι λαβὼν φιάλαν ",
            "142":" ἀρχὸς ἐν πρύμνᾳ πατέρʼ Οὐρανιδᾶν ἐγχεικέραυνον Ζῆνα, καὶ ὠκυπόρους ",
            "143":" κυμάτων ῥιπὰς ἀνέμων τʼ ἐκάλει, νύκτας τε καὶ πόντου κελεύθους ",
            "144":" ἄματά τʼ εὔφρονα καὶ φιλίαν νόστοιο μοῖραν· ",
            "145":"\n ἐκ νεφέων δέ οἱ ἀντάϋσε βροντᾶς\n αἴσιον ",
            "146":" φθέγμα· λαμπραὶ δʼ ἦλθον ἀκτῖνες στεροπᾶς ἀπορηγνύμεναι· ",
            "147":" ἀμπνοὰν δʼ ἥρωες ἔστασαν θεοῦ σάμασιν ",
            "148":" πιθόμενοι· κάρυξε δʼ αὐτοῖς \n ",
            "149":" ἐμβαλεῖν κώπαισι τερασκόπος ἁδείας ἐνίπτων ἐλπίδας· ",
            "150":"\n εἰρεσία δʼ ὑπεχώρησεν ταχειᾶν ἐκ\n παλαμᾶν ἄκορος. ",
            "151":" σὺν Νότου δʼ αὔραις ἐπʼ Ἀξείνου στόμα πεμπόμενοι ",
            "152":" ἤλυθον· ἔνθʼ ἁγνὸν Ποσειδάωνος ἕσσαντʼ εἰναλίου τέμενος, ",
            "153":" φοίνισσα δὲ Θρηϊκίων ἀγέλα ταύρων ὑπᾶρχεν ",
            "154":" καὶ νεόκτιστον λίθων βωμοῖο θέναρ. ",
            "155":" ἐς δὲ κίνδυνον βαθὺν ἱέμενοι δεσπόταν λίσσοντο ναῶν, \n ",
            "156":"\n συνδρόμων κινηθμὸν ἀμαιμάκετον ",
            "157":" ἐκφυγεῖν πετρᾶν. δίδυμαι γὰρ ἔσαν ζωαί, κυλινδέσκοντό τε\n κραιπνότεραι ",
            "158":" ἢ βαρυγδούπων ἀνέμων στίχες· ἀλλʼ ἤδη τελευτὰν κεῖνος αὐταῖς ",
            "159":" ἡμιθέων πλόος ἄγαγεν. ἐς Φᾶσιν δʼ ἔπειτεν ",
            "160":" ἤλυθον· ἔνθα κελαινώπεσσι Κόλχοισιν βίαν ",
            "161":"\n μῖξαν Αἰήτᾳ παρʼ αὐτῷ. πότνια δʼ\n ὀξυτάτων βελέων ",
            "162":" ποικίλαν ἴϋγγα τετράκναμον Οὐλυμπόθεν ",
            "163":" ἐν ἀλύτῳ ζεύξαισα κύκλῳ \n ",
            "164":" μαινάδʼ ὄρνιν Κυπρογένεια φέρεν ",
            "165":" πρῶτον ἀνθρώποισι, λιτάς τʼ ἐπαοιδὰς ἐκδιδάσκησεν σοφὸν Αἰσονίδαν· ",
            "166":" ὄφρα Μηδείας τοκέων ἀφέλοιτʼ αἰδῶ, ποθεινὰ δʼ Ἑλλὰς αὐτὰν ",
            "167":"\n ἐν φρασὶ καιομέναν δονέοι\n μάστιγι Πειθοῦς. ",
            "168":" καὶ τάχα πείρατʼ ἀέθλων δείκνυεν πατρωΐων· ",
            "169":" σὺν δʼ ἐλαίῳ φαρμακώσαισʼ ἀντίτομα στερεᾶν ὀδυνᾶν ",
            "170":" δῶκε χρίεσθαι. καταίνησαν τε κοινὸν γάμον ",
            "171":" γλυκὺν ἐν ἀλλάλοισι μῖξαι. \n ",
            "172":" ἀλλʼ ὅτʼ Αἰήτας ἀδαμάντινον ἐν μέσσοις ἄροτρον σκίμψατο ",
            "173":"\n καὶ βόας, οἳ φλόγʼ ἀπὸ ξανθᾶν\n γεν ύω ν πν έο ν καιομένοιο πυρός, ",
            "174":" χαλκέαις δʼ ὁπλαῖς ἀράσσεσκον χθόνʼ ἀμειβόμενοι, ",
            "175":" τοὺς ἀγαγὼν ζεύγλᾳ πέλασσεν μοῦνος. ὀρθὰς δʼ αὔλακας ἐντανύσαις ",
            "176":" ἤλαυνʼ, ἀνὰ βωλακίας δʼ ὀρόγυιαν σχίζε νῶτον ",
            "177":" γᾶς. ἔειπεν δʼ ὧδε· τοῦτʼ ἔργον βασιλεύς,\n ",
            "178":"\n ὅστις ἄρχει ναός, ἐμοὶ\n τελέσαις ἄφθιτον στρωμνὰν ἀγέσθω, \n \n ",
            "179":" κῶας αἰγλᾶεν χρυσέῳ θυσάνῳ. \n ",
            "180":" ὣς ἄρʼ αὐδάσαντος ἀπὸ κροκόεν ῥίψαις Ἰάσων εἷμα θεῷ πίσυνος ",
            "181":" εἴχετʼ ἔργου· πῦρ δέ νιν οὐκ ἐόλει παμφαρμάκου ξείνας ἐφετμαῖς. ",
            "182":" σπασσάμενος δʼ ἄροτρον, βοέους δήσαις ἀνάγκας ",
            "183":" ἔντεσιν αὐχένας ἐμβάλλων τʼ ἐριπλεύρῳ φυᾷ ",
            "184":"\n κέντρον αἰανὲς βιατὰς ἐξεπόνησʼ\n ἐπιτακτὸν ἀνὴρ ",
            "185":" μέτρον. ἴϋξεν δʼ ἀφωνήτῳ περ ἔμπας ἄχει ",
            "186":" δύνασιν Αἰήτας ἀγασθείς. \n ",
            "187":" πρὸς δʼ ἑταῖροι καρτερὸν ἄνδρα φίλας ",
            "188":" ὤρεγον χεῖρας, στεφάνοισί τέ νιν ποίας ἔρεπτον, μειλιχίοις τε λόγοις ",
            "189":" ἀγαπάζοντʼ. αὐτίκα δʼ Ἀελίου θαυμαστὸς υἱὸς δέρμα λαμπρὸν ",
            "190":"\n ἔννεπεν, ἔνθα νιν ἐκτάνυσαν\n Φρίξου μάχαιραι· ",
            "191":" ἤλπετο δʼ οὐκέτι οἱ κεῖνόν γε πράξεσθαι πόνον. ",
            "192":" κεῖτο γὰρ λόχμᾳ, δράκοντος δʼ εἴχετο λαβροτατᾶν γενύων, ",
            "193":" ὃς πάχει μάκει τε πεντηκόντορον ναῦν κράτει, ",
            "194":" τέλεσαν ἃν πλαγαὶ σιδάρου. \n ",
            "195":"\n μακρά μοι νεῖσθαι κατʼ ἀμαξιτόν·\n ὥρα γὰρ συνάπτει· καί τινα ",
            "196":" οἶμον ἴσαμι βραχύν· πολλοῖσι δʼ ἅγημαι σοφίας ἑτέροις. ",
            "197":" κτεῖνε μὲν γλαυκῶπα τέχναις ποικιλόνωτον ὄφιν, ",
            "198":" ὦ Ἀρκεσίλα, κλέψεν τε Μήδειαν σὺν αὐτᾷ, τὰν Πελίαο φόνον· ",
            "199":" ἔν τʼ Ὠκεανοῦ πελάγεσσι μίγεν πόντῳ τʼ ἐρυθρῷ ",
            "200":" Λαμνιᾶν τʼ ἔθνει γυναικῶν ἀνδροφόνων· ",
            "201":"\n ἔνθα καὶ γυίων ἀέθλοις ἐπέδειξαν\n κρίσιν ἐσθᾶτος ἀμφίς, \n ",
            "202":" καὶ συνεύνασθεν. καὶ ἐν ἀλλοδαπαῖς ",
            "203":" σπέρμʼ ἀρούραις τουτάκις ὑμετέρας ἀκτῖνος ὄλβου δέξατο μοιρίδιον ",
            "204":" ἆμαρ ἢ νύκτες. τόθι γὰρ γένος Εὐφάμου φυτευθὲν λοιπὸν αἰεὶ ",
            "205":" τέλλετο· καὶ Λακεδαιμονίων μιχθέντες ἀνδρῶν ",
            "206":"\n ἤθεσι τάν ποτε Καλλίσταν\n ἀπῴκησαν χρόνῳ ",
            "207":" νᾶσον· ἔνθεν δʼ ὔμμι Λατοίδας ἔπορεν Λιβύας πεδίον ",
            "208":" σὺν θεῶν τιμαῖς ὀφέλλειν, ἄστυ χρυσοθρόνου ",
            "209":" διανέμειν θεῖον Κυράνας \n ",
            "210":" ὀρθόβουλον μῆτιν ἐφευρομένοις. ",
            "211":" γνῶθι νῦν τὰν Οἰδιπόδα σοφίαν. εἰ γάρ τις ὄζους ὀξυτόμῳ πελέκει ",
            "212":"\n ἐξερείψειεν μεγάλας δρυός,\n αἰσχύνοι δέ οἱ θαητὸν εἶδος· ",
            "213":" καὶ φθινόκαρπος ἐοῖσα διδοῖ ψᾶφον περʼ αὐτᾶς, ",
            "214":" εἴ ποτε χειμέριον πῦρ ἐξίκηται λοίσθιον· ",
            "215":" ἢ σὺν ὀρθαῖς κιόνεσσιν δεσποσύναισιν ἐρειδομένα ",
            "216":" μόχθον ἄλλοις ἀμφέπει δύστανον ἐν τείχεσιν, ",
            "217":" ἑὸν ἐρημώσαισα χῶρον. \n ",
            "218":"\n ἐσσὶ δʼ ἰατὴρ ἐπικαιρότατος,\n Παιάν τέ σοι τιμᾷ φάος· ",
            "219":" χρὴ μαλακὰν χέρα προσβάλλοντα τρώμαν ἕλκεος ἀμφιπολεῖν. ",
            "220":" ῥᾴδιον μὲν γὰρ πόλιν σεῖσαι καὶ ἀφαυροτέροις· ",
            "221":" ἀλλʼ ἐπὶ χώρας αὖτις ἕσσαι δυσπαλὲς δὴ γίγνεται, ἐξαπίνας ",
            "222":" εἰ μὴ θεὸς ἁγεμόνεσσι κυβερνατὴρ γένηται. ",
            "223":"\n τὶν δὲ τούτων ἐξυφαίνονται\n χάριτες. ",
            "224":" τλᾶθι τᾶς εὐδαίμονος ἀμφὶ Κυράνας θέμεν σπουδὰν ἅπασαν. \n ",
            "225":" τῶν δʼ Ὁμήρου καὶ τόδε συνθέμενος ",
            "226":" ῥῆμα πόρσυνʼ· ἄγγελον ἐσλὸν ἔφα τιμὰν μεγίσταν πράγματι παντὶ\n φέρειν· ",
            "227":" αὔξεται καὶ Μοῖσα διʼ ἀγγελίας ὀρθᾶς. ἐπέγνω μὲν Κυράνα ",
            "228":" καὶ τὸ κλεεννότατον μέγαρον Βάττου δικαιᾶν ",
            "229":"\n Δαμοφίλου πραπίδων. κεῖνος γὰρ\n ἐν παισὶν νέος, ",
            "230":" ἐν δὲ βουλαῖς πρέσβυς ἐγκύρσαις ἑκατονταετεῖ βιοτᾷ, ",
            "231":" ὀρφανίζει μὲν κακὰν γλῶσσαν φαεννᾶς ὀπός, ",
            "232":" ἔμαθε δʼ ὑβρίζοντα μισεῖν, \n ",
            "233":" οὐκ ἐρίζων ἀντία τοῖς ἀγαθοῖς, ",
            "234":" οὐδὲ μακύνων τέλος οὐδέν. ὁ γὰρ καιρὸς πρὸς ἀνθρώπων βραχὺ μέτρον\n ἔχει. ",
            "235":"\n εὖ νιν ἔγνωκεν· θεράπων δέ οἱ,\n οὐ δράστας ὀπαδεῖ. φαντὶ δʼ ἔμμεν ",
            "236":" τοῦτʼ ἀνιαρότατον, καλὰ γιγνώσκοντʼ ἀνάγκᾳ ",
            "237":" ἐκτὸς ἔχειν πόδα. καὶ μὰν κεῖνος Ἄτλας οὐρανῷ ",
            "238":"\n προσπαλαίει νῦν γε πατρῴας ἀπὸ\n γᾶς ἀπό τε κτεάνων· ",
            "239":" λῦσε δὲ Ζεὺς ἄφθιτος Τιτᾶνας. ἐν δὲ χρόνῳ ",
            "240":" μεταβολαὶ λήξαντος οὔρου \n ",
            "241":" ἱστίων. ἀλλʼ εὔχεται οὐλομέναν νοῦσον διαντλήσαις ποτὲ ",
            "242":" οἶκον ἰδεῖν, ἐπʼ Ἀπόλλωνός τε κράνᾳ συμποσίας ἐφέπων ",
            "243":" θυμὸν ἐκδόσθαι πρὸς ἥβαν πολλάκις, ἔν τε σοφοῖς ",
            "244":" δαιδαλέαν φόρμιγγα βαστάζων πολίταις ἡσυχίᾳ θιγέμεν, ",
            "245":"\n μήτʼ ὦν τινι πῆμα πορών, ἀπαθὴς\n δʼ αὐτὸς πρὸς ἀστῶν. ",
            "246":" καί κε μυθήσαιθʼ ὁποίαν, Ἀρκεσίλα, ",
            "247":" εὗρε παγὰν ἀμβροσίων ἐπέων, πρόσφατον Θήβᾳ ξενωθείς. "
        },
        "4":{
            "0":" ὁ πλοῦτος εὐρυσθενής, ",
            "1":" ὅταν τις ἀρετᾷ κεκραμένον καθαρᾷ ",
            "2":" βροτήσιος ἀνὴρ πότμου παραδόντος, αὐτὸν ἀνάγῃ ",
            "3":" πολύφιλον ἑπέταν. ",
            "4":" ὦ θεόμορʼ Ἀρκεσίλα, ",
            "5":" σύ τοί νιν κλυτᾶς ",
            "6":" αἰῶνος ἀκρᾶν βαθμίδων ἄπο ",
            "7":"\n σὺν εὐδοξίᾳ μετανίσεαι ",
            "8":" ἕκατι χρυσαρμάτου Κάστορος· ",
            "9":" εὐδίαν ὃς μετὰ χειμέριον ὄμβρον τεὰν ",
            "10":" καταιθύσσει μάκαιραν ἑστίαν. \n ",
            "11":" σοφοὶ δέ τοι κάλλιον ",
            "12":" φέροντι καὶ τὰν θεόσδοτον δύναμιν. ",
            "13":" σὲ δʼ ἐρχόμενον ἐν δίκᾳ πολὺς ὄλβος ἀμφινέμεται· ",
            "14":" τὸ μέν, ὅτι βασιλεὺς ",
            "15":"\n ἐσσὶ μεγαλᾶν πολίων, ",
            "16":" ἔχει συγγενὴς ",
            "17":" ὀφθαλμὸς αἰδοιότατον γέρας ",
            "18":" τεᾷ τοῦτο μιγνύμενον φρενί· ",
            "19":" μάκαρ δὲ καὶ νῦν, κλεεννᾶς ὅτι ",
            "20":" εὖχος ἤδη παρὰ Πυθιάδος ἵπποις ἑλὼν ",
            "21":" δέδεξαι τόνδε κῶμον ἀνέρων, \n ",
            "22":"\n Ἀπολλώνιον ἄθυρμα. τῷ σε μὴ\n λαθέτω ",
            "23":" Κυράνας γλυκὺν ἀμφὶ κᾶπον Ἀφροδίτας ἀειδόμενον, ",
            "24":" παντὶ μὲν θεὸν αἴτιον ὑπερτιθέμεν· ",
            "25":" φιλεῖν δὲ Κάρρωτον ἔξοχʼ ἑταίρων· ",
            "26":" ὃς οὐ τὰν Ἐπιμαθέος ἄγων ",
            "27":" ὀψινόου θυγατέρα Πρόφασιν, Βαττιδᾶν ",
            "28":" ἀφίκετο δόμους θεμισκρεόντων· ",
            "29":" ἀλλʼ ἀρισθάρματον ",
            "30":"\n ὕδατι Κασταλίας ξενωθεὶς γέρας\n ἀμφέβαλε τεαῖσιν κόμαις, \n ",
            "31":" ἀκηράτοις ἁνίαις ",
            "32":" ποδαρκέων δωδεκάδρομον τέμενος. ",
            "33":" κατέκλασε γὰρ ἐντέων σθένος οὐδέν· ἀλλὰ κρέμαται, ",
            "34":" ὁπόσα χεριαρᾶν ",
            "35":" τεκτόνων δαίδαλʼ ἄγων ",
            "36":" Κρισαῖον λόφον ",
            "37":"\n ἄμειψεν ἐν κοιλόπεδον νάπος ",
            "38":" θεοῦ· τό σφʼ ἔχει κυπαρίσσινον ",
            "39":" μέλαθρον ἀμφʼ ἀνδριάντι σχεδόν, ",
            "40":" Κρῆτες ὃν τοξοφόροι τέγεϊ Παρνασσίῳ ",
            "41":" καθέσσαντο μονόδροπον φυτόν. \n ",
            "42":" ἑκόντι τοίνυν πρέπει ",
            "43":" νόῳ τὸν εὐεργέταν ὑπαντιάσαι. ",
            "44":"\n Ἀλεξιβιάδα, σὲ δʼ ἠΰκομοι\n φλέγοντι Χάριτες. ",
            "45":" μακάριος, ὃς ἔχεις ",
            "46":" καὶ πεδὰ μέγαν κάματον ",
            "47":" λόγων φερτάτων ",
            "48":" μναμήϊʼ· ἐν τεσσαράκοντα γὰρ ",
            "49":" πετόντεσσιν ἁνιόχοις ὅλον ",
            "50":" δίφρον κομίξαις ἀταρβεῖ φρενί, ",
            "51":" ἦλθες ἤδη Λιβύας πεδίον ἐξ ἀγλαῶν ",
            "52":"\n ἀέθλων καὶ πατρωΐαν πόλιν.\n \n ",
            "53":" πόνων δʼ οὔ τις ἀπόκλαρός ἐστιν οὔτʼ ἔσεται· ",
            "54":" ὁ Βάττου δʼ ἕπεται παλαιὸς ὄλβος ἔμπαν τὰ καὶ τὰ νέμων, ",
            "55":" πύργος ἄστεος ὄμμα τε φαεννότατον ",
            "56":" ξένοισι. κεῖνόν γε καὶ βαρύκομποι ",
            "57":" λέοντες περὶ δείματι φύγον, ",
            "58":" γλῶσσαν ἐπεί σφιν ἀπένεικεν ὑπερποντίαν· ",
            "59":"\n ὁ δʼ ἀρχαγέτας ἔδωκʼ Ἀπόλλων ",
            "60":" θῆρας αἰνῷ φόβῳ, ",
            "61":" ὄφρα μὴ ταμίᾳ Κυράνας ἀτελὴς γένοιτο μαντεύμασιν. \n ",
            "62":" ὃ καὶ βαρειᾶν νόσων ",
            "63":" ἀκέσματʼ ἄνδρεσσι καὶ γυναιξὶ νέμει, ",
            "64":" πόρεν τε κίθαριν, δίδωσί τε Μοῖσαν οἷς ἂν ἐθέλῃ, ",
            "65":" ἀπόλεμον ἀγαγὼν ",
            "66":"\n ἐς πραπίδας εὐνομίαν, ",
            "67":" μυχόν τʼ ἀμφέπει ",
            "68":" μαντήϊον· τῷ καὶ Λακεδαίμονι ",
            "69":" ἐν Ἄργει τε καὶ ζαθέᾳ Πύλῳ ",
            "70":" ἔνασσεν ἀλκ άε ντας Ἡρακλέος ",
            "71":" ἐκγόνους Αἰγιμιοῦ τε. τὸ δʼ ἐμὸν γαρύειν ",
            "72":" ἀπὸ Σπάρτας ἐπήρατον κλέος· \n ",
            "73":" ὅθεν γεγενναμένοι ",
            "74":"\n ἵκοντο Θήρανδε φῶτες Αἰγεΐδαι, ",
            "75":" ἐμοὶ πατέρες, οὐ θεῶν ἄτερ, ἀλλὰ μοῖρά τις ἄγεν· ",
            "76":" πολύθυτον ἔρανον ",
            "77":" ἔνθεν ἀναδεξάμενοι, ",
            "78":" Ἄπολλον, τεᾷ, ",
            "79":" Καρνήϊʼ, ἐν δαιτὶ σεβίζομεν ",
            "80":" Κυράνας ἀγακτιμέναν πόλιν· ",
            "81":" ἔχοντι τὰν χαλκοχάρμαι ξένοι ",
            "82":" Τρῶες Ἀντανορίδαι. σὺν Ἑλένᾳ γὰρ μόλον, ",
            "83":"\n καπνωθεῖσαν πάτραν ἐπεὶ ἴδον\n \n ",
            "84":" ἐν Ἄρει. τὸ δʼ ἐλάσιππον ἔθνος ἐνδυκέως ",
            "85":" δέκονται θυσίαισιν ἄνδρες οἰχνέοντές σφε δωροφόροι, ",
            "86":" τοὺς Ἀριστοτέλης ἄγαγε, ναυσὶ θοαῖς ",
            "87":" ἁλὸς βαθεῖαν κέλευθον ἀνοίγων. ",
            "88":"\n κτίσεν δʼ ἄλσεα μείζονα θεῶν, ",
            "89":" εὐθύτομόν τε κατέθηκεν Ἀπολλωνίαις ",
            "90":" ἀλεξιμβρότοις πεδιάδα πομπαῖς ",
            "91":" ἔμμεν ἱππόκροτον ",
            "92":" σκυρωτὰν ὁδόν, ἔνθα πρυμνοῖς ἀγορᾶς ἔπι δίχα κεῖται θανών. \n ",
            "93":" μάκαρ μὲν ἀνδρῶν μέτα ",
            "94":" ἔναιεν, ἥρως δʼ ἔπειτα λαοσεβής. ",
            "95":"\n ἄτερθε δὲ πρὸ δωμάτων ἕτεροι\n λαχόντες Ἀΐδαν ",
            "96":" βασιλέες ἱεροὶ ",
            "97":" ἐντί, μεγάλαν δʼ ἀρετὰν ",
            "98":" δρόσῳ μαλθακᾷ ",
            "99":" ῥανθεῖσαν κώμων ὑπὸ χεύμασιν, ",
            "100":" ἀκούοντί που χθονίᾳ φρενί, ",
            "101":" σφὸν ὄλβον υἱῷ τε κοινὰν χάριν ",
            "102":" ἔνδικόν τʼ Ἀρκεσίλᾳ. τὸν ἐν ἀοιδᾷ νέων ",
            "103":"\n πρέπει χρυς άο ρα Φοῖβον ἀπύειν, \n ",
            "104":" ἔχοντα Πυθωνόθεν ",
            "105":" τὸ καλλίνικον λυτήριον δαπανᾶν ",
            "106":" μέλος χαρίεν. ἄνδρα κεῖνον ἐπαινέοντι συνετοί. ",
            "107":" λεγόμενον ἐρέω· ",
            "108":" κρέσσονα μὲν ἁλικίας ",
            "109":" νόον φέρβεται ",
            "110":" γλῶσσάν τε· θάρσος δὲ τανύπτερος ",
            "111":"\n ἐν ὄρνιξιν αἰετὸς ἔπλετο· ",
            "112":" ἀγωνίας δʼ, ἕρκος οἷον, σθένος· ",
            "113":" ἔν τε Μοίσαισι ποτανὸς ἀπὸ ματρὸς φίλας, ",
            "114":" πέφανταί θʼ ἁρματηλάτας σοφός· \n ",
            "115":" ὅσαι τʼ εἰσὶν ἐπιχωρίων καλῶν ἔσοδοι, ",
            "116":" τετόλμακε. θεός τέ οἱ τὸ νῦν τε πρόφρων τελεῖ δύνασιν, ",
            "117":" καὶ τὸ λοιπὸν ὁμοῖα , Κρονίδαι μάκαρες, ",
            "118":"\n διδοῖτʼ ἐπʼ ἔργοισιν ἀμφί τε\n βουλαῖς ",
            "119":" ἔχειν, μὴ φθινοπωρὶς ἀνέμων ",
            "120":" χειμερία κατὰ πνοὰ δαμαλίζοι χρόνον. ",
            "121":" Διός τοι νόος μέγας κυβερνᾷ ",
            "122":" δαίμονʼ ἀνδρῶν φίλων. ",
            "123":" εὔχομαί νιν Ὀλυμπίᾳ τοῦτο ",
            "124":" δόμεν γέρας ἔπι Βάττου γένει. "
        },
        "5":{
            "0":" ἀκούσατʼ· ἦ γὰρ ἑλικώπιδος Ἀφροδίτας ",
            "1":" ἄρουραν ἢ Χαρίτων ",
            "2":" ἀναπολίζομεν, ὀμφαλὸν ἐριβρόμου ",
            "3":" χθονὸς ἐς νάϊον προσοιχόμενοι· ",
            "4":" Πυθιόνικος ἔνθʼ ὀλβίοισιν Ἐμμενίδαις ",
            "5":" ποταμίᾳ τʼ Ἀκράγαντι καὶ μὰν Ξενοκράτει ",
            "6":" ἑτοῖμος ὕμνων ",
            "7":" θησαυρὸς ἐν πολυχρύσῳ ",
            "8":" Ἀπολλωνίᾳ τετείχισται νάπᾳ· \n ",
            "9":" τὸν οὔτε χειμέριος ὄμβρος ἐπακτὸς ἐλθών, ",
            "10":" ἐριβρόμου νεφέλας ",
            "11":" στρατὸς ἀμείλιχος, οὔτʼ ἄνεμος ἐς μυχοὺς ",
            "12":" ἁλὸς ἄξοισι παμφόρῳ χεράδει ",
            "13":" τυπτόμενον. φάει δὲ πρόσωπον ἐν καθαρῷ ",
            "14":" πατρὶ τεῷ, Θρασύβουλε, κοινάν τε γενεᾷ ",
            "15":" λόγοισι θνατῶν ",
            "16":" εὔδοξον ἅρματι νίκαν ",
            "17":" Κρισαίαισιν ἐν πτυχαῖς ἀπαγγελεῖ. \n ",
            "18":" σύ τοι σχεθών νιν ἐπιδέξια χειρός, ὀρθὰν ",
            "19":" ἄγεις ἐφημοσύναν, ",
            "20":" τά ποτʼ ἐν οὔρεσι φαντὶ μεγαλοσθενεῖ ",
            "21":" Φιλύρας υἱὸν ὀρφανιζομένῲ ",
            "22":" Πηλεΐδᾳ παραινεῖν· μάλιστα μὲν Κρονίδαν, ",
            "23":" βαρυόπαν στεροπᾶν κεραυνῶν τε πρύτανιν, ",
            "24":" θεῶν σέβεσθαι· ",
            "25":" ταύτας δὲ μή ποτε τιμᾶς ",
            "26":" ἀμείρειν γονέων βίον πεπρωμένον. \n ",
            "27":" ἔγεντο καὶ πρότερον Ἀντίλοχος βιατὰς ",
            "28":" νόημα τοῦτο φέρων, ",
            "29":" ὃς ὑπερέφθιτο πατρός, ἐναρίμβροτον ",
            "30":" ἀναμείναις στράταρχον Αἰθιόπων ",
            "31":" Μέμνονα. Νεστόρειον γὰρ ἵππος ἅρμʼ ἐπέδα ",
            "32":" Πάριος ἐκ βελέων δαϊχθείς· ὁ δʼ ἔφεπεν ",
            "33":" κραταιὸν ἔγχος· ",
            "34":" Μεσσανίου δὲ γέροντος ",
            "35":" δονηθεῖσα φρὴν βόασε παῖδα ὅν· \n ",
            "36":" χαμαιπετὲς δʼ ἄρʼ ἔπος οὐκ ἀπέριψεν· αὐτοῦ ",
            "37":" μένων δʼ ὁ θεῖος ἀνὴρ ",
            "38":" πρίατο μὲν θανάτοιο κομιδὰν πατρός, ",
            "39":" ἐδόκησέν τε τῶν πάλαι γενεᾷ ",
            "40":" ὁπλοτέροισιν, ἔργον πελώριον τελέσαις, ",
            "41":" ὕπατος ἀμφὶ τοκεῦσιν ἔμμεν πρὸς ἀρετάν. ",
            "42":" τὰ μὲν παρίκει· ",
            "43":" τῶν νῦν δὲ καὶ Θρασύβουλος ",
            "44":" πατρῴαν μάλιστα πρὸς στάθμαν ἔβα, \n ",
            "45":" πάτρῳ τʼ ἐπερχόμενος ἀγλαΐαν ἅπασαν. ",
            "46":" νόῳ δὲ πλοῦτον ἄγει, ",
            "47":" ἄδικον οὔθʼ ὑπέροπλον ἥβαν δρέπων, ",
            "48":" σοφίαν δʼ ἐν μυχοῖσι Πιερίδων· ",
            "49":" τίν τʼ, Ἐλέλιχθον, ἃς εὗρες ἱππίας ἐσόδους, μάλα ἁδόντι νόῳ,\n Ποσειδᾶν, προσέχεται. γλυκεῖα δὲ φρὴν καὶ συμπόταισιν ὁμιλεῖν μελισσᾶν\n ἀμείβεται τρητὸν πόνον. "
        },
        "6":{
            "0":" κάλλιστον αἱ μεγαλοπόλιες Ἀθᾶναι ",
            "1":" προοίμιον Ἀλκμανιδᾶν εὐρυσθενεῖ γενεᾷ ",
            "2":" κρηπῖδʼ ἀοιδᾶν ",
            "3":" ἵπποισι βαλέσθαι. ",
            "4":" ἐπεὶ τίνα πάτραν, τίνα οἶκον ",
            "5":" ναίων ὀνυμάξεαι ",
            "6":" ἐπιφανέστερον ",
            "7":" Ἑλλάδι πυθέσθαι; \n ",
            "8":" πάσαισι γὰρ πολίεσι λόγος ὁμιλεῖ ",
            "9":"\n Ἐρεχθέος ἀστῶν, Ἄπολλον, οἳ τεόν\n γε δόμον ",
            "10":" Πυθῶνι δίᾳ ",
            "11":" θαητὸν ἔτευξαν. ",
            "12":" ἄγοντι δέ με πέντε μὲν Ἰσθμοῖ ",
            "13":" νῖκαι, μία δʼ ἐκπρεπὴς ",
            "14":" Διὸς Ὀλυμπιάς, ",
            "15":" δύο δʼ ἀπὸ Κίρρας, \n ",
            "16":" ὦ Μεγάκλεες, ὑμαί τε καὶ προγόνων. ",
            "17":" νέα δʼ εὐπραγίᾳ χαίρω τι· τὸ δʼ ἄχνυμαι, ",
            "18":" φθόνον ἀμειβόμενον τὰ καλὰ ἔργα. ",
            "19":"\n φαντί γε μὰν οὕτω κεν ἀνδρὶ\n παρμονίμαν ",
            "20":" θάλλοισαν εὐδαιμονίαν ",
            "21":" τὰ καὶ τὰ φέρεσθαι. "
        },
        "7":{
            "0":" φιλόφρον Ἡσυχία, Δίκας ",
            "1":" ὦ μεγιστόπολι θύγατερ, ",
            "2":" βουλᾶν τε καὶ πολέμων ",
            "3":" ἔχοισα κλαῗδας ὑπερτάτας, ",
            "4":" Πυθιόνικον τιμὰν Ἀριστομένει δέκευ. ",
            "5":" τὺ γὰρ τὸ μαλθακὸν ἔρξαι τε καὶ παθεῖν ὁμῶς ",
            "6":" ἐπίστασαι καιρῷ σὺν ἀτρεκεῖ· \n ",
            "7":"\n τὺ δʼ, ὁπόταν τις ἀμείλιχον ",
            "8":" καρδίᾳ κότον ἐνελάσῃ, ",
            "9":" τραχεῖα δυσμενέων ",
            "10":" ὑπαντιάξαισα κράτει τιθεῖς ",
            "11":" Ὕβριν ἐν ἄντλῳ. τὰν οὐδὲ Πορφυρίων μάθεν ",
            "12":" παρʼ αἶσαν ἐξερεθίζων· κέρδος δὲ φίλτατον, ",
            "13":" ἑκόντος εἴ τις ἐκ δόμων φέροι. \n ",
            "14":"\n βία δὲ καὶ μεγάλαυχον ἔσφαλεν ἐν\n χρόνῳ. ",
            "15":" Τυφὼς Κίλιξ ἑκατόγκρανος οὔ νιν ἄλυξεν, ",
            "16":" οὐδὲ μὰν βασιλεὺς Γιγάντων· δμᾶθεν δὲ κεραυνῷ ",
            "17":" τόξοισί τʼ Ἀπόλλωνος· ὃς εὐμενεῖ νόῳ ",
            "18":" Ξενάρκειον ἔδεκτο Κίρραθεν ἐστεφανωμένον ",
            "19":" υἱὸν ποίᾳ Παρνασσίδι Δωριεῖ τε κώμῳ. \n ",
            "20":"\n ἔπεσε δʼ οὐ Χαρίτων ἑκὰς ",
            "21":" ἁ δικαιόπολις ἀρεταῖς ",
            "22":" κλειναῖσιν Αἰακιδᾶν ",
            "23":" θιγοῖσα νᾶσος· τελέαν δʼ ἔχει ",
            "24":" δόξαν ἀπʼ ἀρχᾶς. πολλοῖσι μὲν γὰρ ἀείδεται ",
            "25":" νικαφόροις ἐν ἀέθλοις θρέψαισα καὶ θοαῖς ",
            "26":" ὑπερτάτους ἥρωας ἐν μάχαις· \n ",
            "27":" τὰ δὲ καὶ ἀνδράσιν ἐμπρέπει. ",
            "28":"\n εἰμὶ δʼ ἄσχολος ἀναθέμεν ",
            "29":" πᾶσαν μακραγορίαν ",
            "30":" λύρᾳ τε καὶ φθέγματι μαλθακῷ, ",
            "31":" μὴ κόρος ἐλθὼν κνίσῃ. τὸ δʼ ἐν ποσί μοι τράχον ",
            "32":" ἴτω τεὸν χρέος, ὦ παῖ, νεώτατον καλῶν, ",
            "33":" ἐμᾷ ποτανὸν ἀμφὶ μαχανᾷ. \n ",
            "34":" παλαισμάτεσσι γὰρ ἰχνεύων ματραδελφεοὺς ",
            "35":"\n Ὀλυμπίᾳ τε Θεόγνητον οὐ\n κατελέγχεις, ",
            "36":" οὐδὲ Κλειτομάχοιο νίκαν Ἰσθμοῖ θρασύγυιον· ",
            "37":" αὔξων δὲ πάτραν Μιδυλιδᾶν λόγον φέρεις, ",
            "38":" τὸν ὅνπερ ποτʼ Ὀϊκλέος παῖς ἐν ἑπταπύλοις ἰδὼν ",
            "39":" υἱοὺς Θήβαις αἰνίξατο παρμένοντας αἰχμᾷ, \n ",
            "40":" ὁπότʼ ἀπʼ Ἄργεος ἤλυθον ",
            "41":"\n δευτέραν ὁδὸν Ἐπίγονοι. ",
            "42":" ὧδʼ εἶπε μαρναμένων· ",
            "43":"\n φυᾷ τὸ γενναῖον ἐπιπρέπει \n ",
            "44":" ἐκ πατέρων παισὶ λῆμα. θαέομαι σαφὲς ",
            "45":" δράκοντα ποικίλον αἰθᾶς Ἀλκμᾶνʼ ἐπʼ ἀσπίδος\n ",
            "46":" νωμῶντα πρῶτον ἐν Κάδμου πύλαις. \n \n ",
            "47":" ὁ δὲ καμὼν προτέρᾳ πάθᾳ ",
            "48":"\n νῦν ἀρείονος ἐνέχεται\n ",
            "49":" ὄρνιχος ἀγγελίᾳ ",
            "50":" Ἄδραστος ἥρως· τὸ δὲ οἴκοθεν ",
            "51":" ἀντία πράξει. μοῦνος γὰρ ἐκ Δαναῶν στρατοῦ\n ",
            "52":" θανόντος ὀστέα λέξαις υἱοῦ, τύχᾳ θεῶν ",
            "53":" ἀφίξεται λαῷ σὺν ἀβλαβεῖ \n \n ",
            "54":" Ἄβαντος εὐρυχόρους ἀγυιάς. τοιαῦτα μὲν ",
            "55":" ἐφθέγξατʼ Ἀμφιάρηος. χαίρων δὲ καὶ αὐτὸς ",
            "56":"\n Ἀλκμᾶνα στεφάνοισι βάλλω, ῥαίνω\n δὲ καὶ ὕμνῳ, ",
            "57":" γείτων ὅτι μοι καὶ κτεάνων φύλαξ ἐμῶν ",
            "58":" ὑπάντασεν ἰόντι γᾶς ὀμφαλὸν παρʼ ἀοίδιμον, ",
            "59":" μαντευμάτων τʼ ἐφάψατο συγγόνοισι τέχναις. \n ",
            "60":" τὺ δʼ,Ἑκαταβόλε, πάνδοκον ",
            "61":"\n ναὸν εὐκλέα διανέμων ",
            "62":" Πυθῶνος ἐν γυάλοις, ",
            "63":" τὸ μὲν μέγιστον τόθι χαρμάτων ",
            "64":" ὤπασας· οἴκοι δὲ πρόσθεν ἁρπαλέαν δόσιν ",
            "65":" πενταθλίου σὺν ἑορταῖς ὑμαῖς ἐπάγαγες. ",
            "66":" ἄναξ, ἑκόντι δʼ εὔχομαι νόῳ \n ",
            "67":" κατά τινʼ ἁρμονίαν βλέπειν, ",
            "68":" ἀμφʼ ἕκαστον ὅσα νέομαι. ",
            "69":" κώμῳ μὲν ἁδυμελεῖ ",
            "70":"\n Δίκα παρέστακε· θεῶν δʼ ὄπιν ",
            "71":" ἄφθονον αἰτέω, Ξείναρκες, ὑμετέραις τύχαις. ",
            "72":" εἰ γάρ τις ἐσλὰ πέπαται μὴ σὺν μακρῷ πόνῳ, ",
            "73":" πολλοῖς σοφὸς δοκεῖ πεδʼ ἀφρόνων \n ",
            "74":" βίον κορυσσέμεν ὀρθοβούλοισι μαχαναῖς· ",
            "75":" τὰ δʼ οὐκ ἐπʼ ἀνδράσι κεῖται· δαίμων δὲ παρίσχει, ",
            "76":"\n ἄλλοτʼ ἄλλον ὕπερθε βάλλων,\n ἄλλον δʼ ὑπὸ χειρῶν ",
            "77":" μέτρῳ καταβαίνει. Μεγάροις δʼ ἔχεις γέρας, ",
            "78":" μυχῷ τʼ ἐν Μαραθῶνος, Ἥρας τʼ ἀγῶνʼ ἐπιχώριον ",
            "79":" νίκαις τρισσαῖς, Ὦριστόμενες, δάμασσας ἔργῳ· \n ",
            "80":" τέτρασι δʼ ἔμπετες ὑψόθεν ",
            "81":" σωμάτεσσι κακὰ φρονέων, ",
            "82":" τοῖς οὔτε νόστος ὁμῶς ",
            "83":"\n ἔπαλπνος ἐν Πυθιάδι κρίθη, ",
            "84":" οὐδὲ μολόντων πὰρ ματέρʼ ἀμφὶ γέλως γλυκὺς ",
            "85":" ὦρσεν χάριν· κατὰ λαύρας δʼ ἐχθρῶν ἀπάοροι ",
            "86":" πτώσσοντι, συμφορᾷ δεδαγμένοι. \n ",
            "87":" ὁ δὲ καλόν τι νέον λαχὼν ",
            "88":" ἁβρότατος ἔπι μεγάλας ",
            "89":" ἐξ ἐλπίδος πέταται ",
            "90":"\n ὑποπτέροις ἀνορέαις, ἔχων ",
            "91":" κρέσσονα πλούτου μέριμναν. ἐν δʼ ὀλίγῳ βροτῶν ",
            "92":" τὸ τερπνὸν αὔξεται· οὕτω δὲ καὶ πίτνει χαμαί, ",
            "93":" ἀποτρόπῳ γνώμᾳ σεσεισμένον. \n ",
            "94":" ἐπάμεροι· τί δέ τις; τί δʼ οὔ τις; σκιᾶς ὄναρ ",
            "95":" ἄνθρωπος. ἀλλʼ ὅταν αἴγλα διόσδοτος ἔλθῃ, ",
            "96":" λαμπρὸν φέγγος ἔπεστιν ἀνδρῶν καὶ μείλιχος αἰών· ",
            "97":"\n Αἴγινα φίλα μᾶτερ, ἐλευθέρῳ\n στόλῳ ",
            "98":" πόλιν τάνδε κόμιζε Δὶ καὶ κρέοντι σὺν Αἰακῷ ",
            "99":" Πηλεῖ τε κἀγαθῷ Τελαμῶνι σύν τʼ Ἀχιλλεῖ. "
        },
        "8":{
            "0":" ἐθέλω χαλκάσπιδα Πυθιονίκαν ",
            "1":" σὺν βαθυζώνοισιν ἀγγέλλων ",
            "2":" Τελεσικράτη Χαρίτεσσι γεγωνεῖν, ",
            "3":" ὄλβιον ἄνδρα, διωξίππου στεφάνωμα Κυράνας· ",
            "4":" τὰν ὁ χαιτάεις ἀνεμοσφαράγων ἐκ Παλίου κόλπων ποτὲ Λατοΐδας ",
            "5":"\n ἅρπασʼ, ἔνεικέ τε χρυσέῳ παρθένον\n ἀγροτέραν δίφρῳ, τόθι νιν πολυμήλου ",
            "6":" καὶ πολυκαρποτάτας θῆκε δέσποιναν χθονὸς ",
            "7":" ῥίζαν ἀπείρου τρίταν εὐήρατον θάλλοισαν οἰκεῖν. \n ",
            "8":" ὑπέδεκτο δʼ ἀργυρόπεζʼ Ἀφροδίτα ",
            "9":" Δάλιον ξεῖνον θεοδμάτων ",
            "10":" ὀχέων, ἐφαπτομένα χερὶ κούφᾳ. ",
            "11":"\n καί σφιν ἐπὶ γλυκεραῖς εὐναῖς\n ἐρατὰν βάλεν αἰδῶ, ",
            "12":" ξυνὸν ἁρμόζοισα θεῷ τε γάμον μιχθέντα κούρᾳ θʼ Ὑψέος εὐρυβία· ",
            "13":" ὃς Λαπιθᾶν ὑπερόπλων τουτάκις ἦν βασιλεύς, ἐξ Ὠκεανοῦ γένος ἥρως ",
            "14":" δεύτερος· ὅν ποτε Πίνδου κλεενναῖς ἐν πτυχαῖς ",
            "15":"\n Ναῒς εὐφρανθεῖσα Πηνειοῦ λέχει\n Κρείοισʼ ἔτικτεν, \n ",
            "16":" Γαίας θυγάτηρ. ὁ δὲ τὰν εὐώλενον ",
            "17":" θρέψατο παῖδα Κυράναν· ἁ μὲν οὔθʼ ἱστῶν παλιμβάμους ἐφίλησεν ὁδούς, ",
            "18":" οὔτε δείπνων οἰκοριᾶν μεθʼ ἑταιρᾶν τέρψιας, ",
            "19":" ἀλλʼ ἀκόντεσσίν τε χαλκέοις ",
            "20":" φασγάνῳ τε μαρναμένα κεράϊζεν ἀγρίους ",
            "21":"\n θῆρας, ἦ πολλάν τε καὶ ἡσύχιον ",
            "22":" βουσὶν εἰρήναν παρέχοισα πατρῴαις, τὸν δὲ σύγκοιτον γλυκὺν ",
            "23":" παῦρον ἐπὶ γλεφάροις ",
            "24":" ὕπνον ἀναλίσκοισα ῥέποντα πρὸς ἀῶ. \n ",
            "25":" κίχε νιν λέοντί ποτʼ εὐρυφαρέτρας ",
            "26":" ὀμβρίμῳ μούναν παλαίοισαν ",
            "27":" ἄτερ ἐγχέων ἑκάεργος Ἀπόλλων. ",
            "28":" αὐτίκα δʼ ἐκ μεγάρων Χείρωνα προσέννεπε φωνᾷ. ",
            "29":" τὸν δὲ Κένταυρος ζαμενής, ἀγανᾷ χλαρὸν γελάσσαις ὀφρύϊ, μῆτιν ἑὰν ",
            "30":"\n εὐθὺς ἀμείβετο· κρυπταὶ κλαΐδες ἐντὶ σοφᾶς Πειθοῦς ἱερᾶν φιλοτάτων,\n ",
            "31":" Φοῖβε, καὶ ἔν τε θεοῖς τοῦτο κἀνθρώποις ὁμῶς\n ",
            "32":" αἰδέοντʼ, ἀμφανδὸν ἁδείας τυχεῖν τὸ πρῶτον\n εὐνᾶς. \n ",
            "33":" καὶ γὰρ σέ, τὸν οὐ θεμιτὸν ψεύδει θιγεῖν, \n ",
            "34":" ἔτραπε μείλιχος ὀργὰ παρφάμεν τοῦτον λόγον.\n κούρας δʼ ὁπόθεν γενεὰν ",
            "35":"\n ἐξερωτᾷς, ὦ\n ἄνα; κύριον ὃς πάντων τέλος ",
            "36":" οἶσθα καὶ πάσας κελεύθους· ",
            "37":"\n ὅσσα τε χθὼν ἠρινὰ φύλλʼ ἀναπέμπει, χὠπόσαι ",
            "38":" ἐν θαλάσσᾳ καὶ ποταμοῖς ψάμαθοι ",
            "39":" κύμασιν ῥιπαῖς τʼ ἀνέμων κλονέονται, χὤ τι\n μέλλει, χὠπόθεν ",
            "40":" ἔσσεται, εὖ καθορᾷς. \n ",
            "41":" εἰ δὲ χρὴ καὶ πὰρ σοφὸν ἀντιφερίξαι, \n \n ",
            "42":" ἐρέω. ταύτᾳ πόσις ἵκεο βᾶσσαν \n ",
            "43":"\n τάνδε, καὶ\n μέλλεις ὑπὲρ πόντου ",
            "44":" Διὸς ἔξοχον ποτὶ κᾶπον ἐνεῖκαι· ",
            "45":" ἔνθα νιν ἀρχέπολιν θήσεις, ἐπὶ λαὸν ἀγείραις\n ",
            "46":" νασιώταν ὄχθον ἐς ἀμφίπεδον· νῦν δʼ εὐρυλείμων\n πότνιά σοι Λιβύα ",
            "47":" δέξεται εὐκλέα νύμφαν δώμασιν ἐν χρυσέοις\n πρόφρων· ἵνα οἱ χθονὸς αἶσαν ",
            "48":"\n αὐτίκα συντελέθειν ἔννομον\n δωρήσεται, ",
            "49":" οὔτε παγκάρπων φυτῶν νήποινον, οὔτʼ ἀγνῶτα\n θηρῶν. \n \n ",
            "50":" τόθι παῖδα τέξεται, ὃν κλυτὸς Ἑρμᾶς \n ",
            "51":" εὐθρόνοις Ὥραισι καὶ Γαίᾳ ",
            "52":" ἀνελὼν φίλας ὑπὸ ματέρος οἴσει. \n ",
            "53":" ταὶ δʼ ἐπιγουνίδιον θαησάμενοι βρέφος\n αὐταῖς, \n ",
            "54":"\n νέκταρ ἐν χείλεσσι καὶ\n ἀμβροσίαν στάξοισι, θήσονταί τέ νιν ἀθάνατον ",
            "55":" Ζῆνα καὶ ἁγνὸν Ἀπόλλωνʼ, ἀνδράσι χάρμα φίλοις\n ἄγχιστον, ὀπάονα μήλων, ",
            "56":" Ἀγρέα καὶ Νόμιον, τοῖς δʼ Ἀρισταῖον καλεῖν.\n \n ",
            "57":" ὣς ἄρʼ εἰπὼν ἔντυεν τερπνὰν γάμου κραίνειν τελευτάν. \n ",
            "58":" ὠκεῖα δʼ ἐπειγομένων ἤδη θεῶν ",
            "59":"\n πρᾶξις ὁδοί τε βραχεῖαι. κεῖνο\n κεῖνʼ ἆμαρ διαίτασεν· θαλάμῳ δὲ μίγεν ",
            "60":" ἐν πολυχρύσῳ Λιβύας· ἵνα καλλίσταν πόλιν ",
            "61":" ἀμφέπει κλεινάν τʼ ἀέθλοις. ",
            "62":" καί νυν ἐν Πυθῶνί νιν ἀγαθέᾳ Καρνειάδα ",
            "63":" υἱὸς εὐθαλεῖ συνέμιξε τύχᾳ· ",
            "64":"\n ἔνθα νικάσαις ἀνέφανε Κυράναν, ἅ\n νιν εὔφρων δέξεται, ",
            "65":" καλλιγύναικι πάτρᾳ ",
            "66":" δόξαν ἱμερτὰν ἀγαγόντʼ ἀπὸ Δελφῶν. \n ",
            "67":" ἀρεταὶ δʼ αἰεὶ μεγάλαι πολύμυθοι· ",
            "68":" βαιὰ δʼ ἐν μακροῖσι ποικίλλειν, ",
            "69":" ἀκοὰ σοφοῖς· ὁ δὲ καιρὸς ὁμοίως ",
            "70":" παντὸς ἔχει κορυφάν. ἔγνον ποτὲ καὶ Ἰόλαον ",
            "71":"\n οὐκ ἀτιμάσαντά νιν ἑπτάπυλοι\n Θῆβαι· τόν, Εὐρυσθῆος ἐπεὶ κεφαλὰν ",
            "72":" ἔπραθε φασγάνου ἀκμᾷ, κρύψαν ἔνερθʼ ὑπὸ γᾶν διφρηλάτα Ἀμφιτρύωνος ",
            "73":" σάματι, πατροπάτωρ ἔνθα οἱ Σπαρτῶν ξένος ",
            "74":" κεῖτο, λευκίπποισι Καδμείων μετοικήσαις ἀγυιαῖς. \n ",
            "75":" τέκε οἷ καὶ Ζηνὶ μιγεῖσα δαΐφρων ",
            "76":" ἐν μόναις ὠδῖσιν Ἀλκμήνα ",
            "77":"\n διδύμων κρατησίμαχον σθένος\n υἱῶν. ",
            "78":" κωφὸς ἀνήρ τις, ὃς Ἡρακλεῖ στόμα μὴ παραβάλλει, ",
            "79":" μηδὲ Διρκαίων ὑδάτων ἀὲ μέμναται, τά νιν θρέψαντο καὶ Ἰφικλέα· ",
            "80":" τοῖσι τέλειον ἐπʼ εὐχᾷ κωμάσομαί τι παθὼν ἐσλόν· Χαρίτων κελαδεννᾶν ",
            "81":"\n μή με λίποι καθαρὸν φέγγος.\n Αἰγίνᾳ τε γὰρ ",
            "82":" φαμὶ Νίσου τʼ ἐν λόφῳ τρὶς δὴ πόλιν τάνδʼ εὐκλεΐξαι, \n ",
            "83":" σιγαλὸν ἀμαχανίαν ἔργῳ φυγών· ",
            "84":" οὕνεκεν, εἰ φίλος ἀστῶν, εἴ τις ἀντάεις, τό γʼ ἐν ξυνῷ πεποναμένον εὖ ",
            "85":" μὴ λόγον βλάπτων ἁλίοιο γέροντος κρυπτέτω. ",
            "86":" κεῖνος αἰνεῖν καὶ τὸν ἐχθρὸν ",
            "87":"\n παντὶ θυμῷ σύν γε δίκᾳ καλὰ\n ῥέζοντʼ ἔννεπεν. ",
            "88":" πλεῖστα νικάσαντά σε καὶ τελεταῖς ",
            "89":" ὡρίαις ἐν Παλλάδος εἶδον ἄφωνοί θʼ ὡς ἕκασται φίλτατον ",
            "90":" παρθενικαὶ πόσιν ἢ ",
            "91":" υἱὸν εὔχοντʼ, ὦ Τελεσίκρατες, ἔμμεν, \n ",
            "92":" ἐν Ὀλυμπίοισί τε καὶ βαθυκόλπου ",
            "93":" Γᾶς ἀέθλοις ἔν τε καὶ πᾶσιν ",
            "94":" ἐπιχωρίοις. ἐμὲ δʼ ὦν τις ἀοιδᾶν ",
            "95":"\n δίψαν ἀκειόμενον πράσσει χρέος\n αὖτις ἐγεῖραι ",
            "96":" καὶ παλαιὰν δόξαν ἑῶν προγόνων· οἷοι Λιβύσσας ἀμφὶ γυναικὸς ἔβαν ",
            "97":" Ἴρασα πρὸς πόλιν, Ἀνταίου μετὰ καλλίκομον μναστῆρες ἀγακλέα κούραν· ",
            "98":" τὰν μάλα πολλοὶ ἀριστῆες ἀνδρῶν αἴτεον ",
            "99":"\n σύγγονοι, πολλοὶ δὲ καὶ ξείνων.\n ἐπεὶ θαητὸν εἶδος \n ",
            "100":" ἔπλετο· χρυσοστεφάνου δέ οἱ Ἥβας ",
            "101":" καρπὸν ἀνθήσαντʼ ἀποδρέψαι ",
            "102":" ἔθελον. πατὴρ δὲ θυγατρὶ φυτεύων ",
            "103":" κλεινότερον γάμον, ἄκουσεν Δαναόν ποτʼ ἐν Ἄργει ",
            "104":" οἷον εὗρεν τεσσαράκοντα καὶ ὀκτὼ παρθένοισι, πρὶν μέσον ἆμαρ ἑλεῖν, ",
            "105":"\n ὠκύτατον γάμον. ἔστασεν γὰρ\n ἅπαντα χορὸν ἐν τέρμασιν αὐτίκʼ ἀγῶνος· ",
            "106":" σὺν δʼ ἀέθλοις ἐκέλευσεν διακρῖναι ποδῶν, ",
            "107":" ἅντινα σχήσοι τις ἡρώων, ὅσοι γαμβροί σφιν ἦλθον. \n ",
            "108":" οὕτω δʼ ἐδίδου Λίβυς ἁρμόζων κόρᾳ ",
            "109":"\n νυμφίον ἄνδρα· ποτὶ γραμμᾷ μὲν\n αὐτὰν στᾶσε κοσμήσαις τέλος ἔμμεν ἄκρον, ",
            "110":" εἶπε δʼ ἐν μέσσοις ἀπάγεσθαι, ὃς ἂν πρῶτος θορὼν ",
            "111":" ἀμφί οἱ ψαύσειε πέπλοις. ",
            "112":" ἔνθʼ Ἀλεξίδαμος, ἐπεὶ φύγε λαιψηρὸν δρόμον, ",
            "113":" παρθένον κεδνὰν χερὶ χειρὸς ἑλὼν ",
            "114":" ἆγεν ἱππευτᾶν Νομάδων διʼ ὅμιλον. πολλὰ μὲν κεῖνοι δίκον ",
            "115":" φύλλʼ ἔπι καὶ στεφάνους· ",
            "116":"\n πολλὰ δὲ πρόσθεν πτερὰ δέξατο\n νικᾶν. "
        },
        "9":{
            "0":" ὄλβια Λακεδαίμων, ",
            "1":" μάκαιρα Θεσσαλία· πατρὸς δʼ ἀμφοτέραις ἐξ ἑνὸς ",
            "2":" ἀριστομάχου γένος Ἡρακλεῦς βασιλεύει. ",
            "3":" τί κομπέω παρὰ καιρόν; ἀλλά με Πυθώ τε καὶ τὸ Πελινναῖον ἀπύει ",
            "4":" Ἀλεύα τε παῖδες, Ἱπποκλέᾳ ἐθέλοντες ",
            "5":"\n ἀγαγεῖν ἐπικωμίαν ἀνδρῶν κλυτὰν\n ὄπα. \n ",
            "6":" γεύεται γὰρ ἀέθλων· ",
            "7":" στρατῷ τʼ ἀμφικτιόνων ὁ Παρνάσιος αὐτὸν μυχὸς ",
            "8":" διαυλοδρομᾶν ὕπατον παίδων ἀνέειπεν. ",
            "9":" Ἄπολλον, γλυκὺ δʼ ἀνθρώπων τέλος ἀρχά τε δαίμονος ὀρνύντος αὔξεται· ",
            "10":" ὁ μέν που τεοῖς γε μήδεσι τοῦτʼ ἔπραξεν· ",
            "11":"\n τὸ δὲ συγγενὲς ἐμβέβακεν ἴχνεσιν\n πατρὸς \n ",
            "12":" Ὀλυμπιονίκα δὶς ἐν πολεμαδόκοις ",
            "13":" Ἄρεος ὅπλοις· ",
            "14":" ἔθηκε καὶ βαθυλείμων ὑπὸ Κίρρας ἀγὼν ",
            "15":" πέτραν κρατησίποδα Φρικίαν. ",
            "16":" ἕσποιτο μοῖρα καὶ ὑστέραισιν ",
            "17":" ἐν ἁμέραις ἀγάνορα πλοῦτον ἀνθεῖν σφίσιν· \n ",
            "18":" τῶν δʼ ἐν Ἑλλάδι τερπνῶν ",
            "19":"\n λαχόντες οὐκ ὀλίγαν δόσιν, μὴ\n φθονεραῖς ἐκ θεῶν ",
            "20":" μετατροπίαις ἐπικύρσαιεν. θεὸς εἴη ",
            "21":" ἀπήμων κέαρ· εὐδαίμων δὲ καὶ ὑμνητὸς οὗτος ἀνὴρ γίγνεται σοφοῖς, ",
            "22":" ὃς ἂν χερσὶν ἢ ποδῶν ἀρετᾷ κρατήσαις ",
            "23":" τὰ μέγιστʼ ἀέθλων ἕλῃ τόλμᾳ τε καὶ σθένει, \n ",
            "24":" καὶ ζώων ἔτι νεαρὸν ",
            "25":"\n κατʼ αἶσαν υἱὸν ἴδῃ τυχόντα\n στεφάνων Πυθίων. ",
            "26":" ὁ χάλκεος οὐρανὸς οὔ ποτʼ ἀμβατὸς αὐτῷ. ",
            "27":" ὅσαις δὲ βροτὸν ἔθνος ἀγλαΐαις ἁπτόμεσθα, περαίνει πρὸς ἔσχατον ",
            "28":" πλόον. ναυσὶ δʼ οὔτε πεζὸς ἰών κεν εὕροις ",
            "29":" ἐς Ὑπερβορέων ἀγῶνα θαυματὰν ὁδόν. \n ",
            "30":"\n παρʼ οἷς ποτε Περσεὺς ἐδαίσατο\n λαγέτας, ",
            "31":" δώματʼ ἐσελθών, ",
            "32":" κλειτὰς ὄνων ἑκατόμβας ἐπιτόσσαις θεῷ ",
            "33":" ῥέζοντας· ὧν θαλίαις ἔμπεδον ",
            "34":" εὐφαμίαις τε μάλιστʼ Ἀπόλλων ",
            "35":" χαίρει, γελᾷ θʼ ὁρῶν ὕβριν ὀρθίαν κνωδάλων. \n ",
            "36":" Μοῖσα δʼ οὐκ ἀποδαμεῖ ",
            "37":" τρόποις ἐπὶ σφετέροισι· παντᾷ, δὲ χοροὶ παρθένων ",
            "38":"\n λυρᾶν τε βοαὶ καναχαί τʼ αὐλῶν\n δονέονται· ",
            "39":" δάφνᾳ τε χρυσέᾳ κόμας ἀναδήσαντες εἰλαπινάζοισιν εὐφρόνως. ",
            "40":" νόσοι δʼ οὔτε γῆρας οὐλόμενον κέκραται ",
            "41":" ἱερᾷ γενεᾷ· πόνων δὲ καὶ μαχᾶν ἄτερ \n ",
            "42":" οἰκέοισι φυγόντες ",
            "43":" ὑπέρδικον Νέμεσιν. θρασείᾳ δὲ πνέων καρδίᾳ ",
            "44":"\n μόλεν Δανάας ποτὲ παῖς, ἁγεῖτο δʼ\n Ἀθάνα, ",
            "45":" ἐς ἀνδρῶν μακάρων ὅμιλον· ἔπεφνέν τε Γοργόνα, καὶ ποικίλον κάρα ",
            "46":" δρακόντων φόβαισιν ἤλυθε νασιώταις ",
            "47":" λίθινον θάνατον φέρων. ἐμοὶ δὲ θαυμάσαι \n ",
            "48":" θεῶν τελεσάντων οὐδέν ποτε φαίνεται ",
            "49":" ἔμμεν ἄπιστον. ",
            "50":"\n κώπαν σχάσον, ταχὺ δʼ ἄγκυραν\n ἔρεισον χθονὶ ",
            "51":" πρῴραθε, χοιράδος ἄλκαρ πέτρας. ",
            "52":" ἐγκωμίων γὰρ ἄωτος ὕμνων ",
            "53":" ἐπʼ ἄλλοτʼ ἄλλον ὥτε μέλισσα θύνει λόγον. \n ",
            "54":" ἔλπομαι δʼ Ἐφυραίων ",
            "55":" ὄπʼ ἀμφὶ Πηνεϊὸν γλυκεῖαν προχεόντων ἐμὰν ",
            "56":" τὸν Ἱπποκλέαν ἔτι καὶ μᾶλλον σὺν ἀοιδαῖς ",
            "57":"\n ἕκατι στεφάνων θαητὸν ἐν ἅλιξι\n θησέμεν ἐν καὶ παλαιτέροις, ",
            "58":" νέαισίν τε παρθένοισι μέλημα. καὶ γὰρ ",
            "59":" ἑτέροις ἑτέρων ἔρως ὑπέκνισε φρένας· \n ",
            "60":" τῶν δʼ ἕκαστος ὀρούει, ",
            "61":" τυχών κεν ἁρπαλέαν σχέθοι φροντίδα τὰν πὰρ ποδός· ",
            "62":" τὰ δʼ εἰς ἐνιαυτὸν ἀτέκμαρτον προνοῆσαι. ",
            "63":"\n πέποιθα ξενίᾳ προσανέϊ Θώρακος,\n ὅσπερ ἐμὰν ποιπνύων χάριν ",
            "64":" τόδʼ ἔζευξεν ἅρμα Πιερίδων τετράορον, ",
            "65":" φιλέων φιλέοντʼ, ἄγων ἄγοντα προφρόνως. \n ",
            "66":" πειρῶντι δὲ καὶ χρυσὸς ἐν βασάνῳ πρέπει ",
            "67":" καὶ νόος ὀρθός. ",
            "68":" ἀδελφεοὺς Ἔτʼ ἐπαινήσομεν ἐσλούς, ὅτι ",
            "69":" ὑψοῦ φέροντι νόμον Θεσσαλῶν ",
            "70":"\n αὔξοντες· ἐν δʼ ἀγαθοῖσι κεῖνται ",
            "71":" πατρώϊαι κεδναὶ πολίων κυβερνάσιες. "
        },
        "10":{
            "0":" Κάδμου κόραι, Σεμέλα μὲν Ὀλυμπιάδων ἀγυιᾶτις, ",
            "1":" Ἰνώ τε Λευκοθέα ποντιᾶν ὁμοθάλαμε Νηρηΐδων, ",
            "2":" ἴτε σὺν Ἡρακλέος ἀριστογόνῳ ",
            "3":" ματρὶ πὰρ Μελίαν χρυσέων ἐς ἄδυτον τριπόδων ",
            "4":" θησαυρόν, ὃν περίαλλʼ ἐτίμασε Λοξίας, \n ",
            "5":"\n Ἰσμήνιον δʼ ὀνύμαξεν, ἀλαθέα\n μαντίων θῶκον, ",
            "6":" ὦ παῖδες Ἁρμονίας, ἔνθα καί νυν ἐπίνομον ἡρωΐδων ",
            "7":" στρατὸν ὁμαγερέα καλεῖ συνίμεν, ",
            "8":" ὄφρα Θέμιν ἱερὰν Πυθῶνά τε καὶ ὀρθοδίκαν ",
            "9":" γᾶς ὀμφαλὸν κελαδήσετʼ ἄκρᾳ σὺν ἑσπέρᾳ, \n ",
            "10":" ἑπταπύλοισι Θήβαις ",
            "11":"\n χάριν ἀγῶνί τε Κίρρας, ",
            "12":" ἐν τῷ Θρασυδαῖος ἔμνασεν ἑστίαν ",
            "13":" τρίτον ἐπὶ στέφανον πατρῴαν βαλών, ",
            "14":" ἐν ἀφνεαῖς ἀρούραισι Πυλάδα ",
            "15":" νικῶν ξένου Λάκωνος Ὀρέστα. \n ",
            "16":" τὸν δὴ φονευομένου πατρὸς Ἀρσινόα Κλυταιμνήστρας ",
            "17":" χειρῶν ὕπο κρατερᾶν ἐκ δόλου τροφὸς ἄνελε δυσπενθέος, ",
            "18":" ὁπότε Δαρδανίδα κόραν Πριάμου ",
            "19":"\n Κασσάνδραν πολιῷ χαλκῷ σὺν\n Ἀγαμεμνονίᾳ ",
            "20":" ψυχᾷ πόρευσʼ Ἀχέροντος ἀκτὰν παρʼ εὔσκιον \n ",
            "21":" νηλὴς γυνά. πότερόν νιν ἄρʼ Ἰφιγένειʼ ἐπʼ Εὐρίπῳ ",
            "22":" σφαχθεῖσα τῆλε πάτρας ἔκνισεν βαρυπάλαμον ὄρσαι χόλον; ",
            "23":" ἢ ἑτέρῳ λέχεϊ δαμαζομέναν ",
            "24":"\n ἔννυχοι πάραγον κοῖται; τὸ δὲ\n νέαις ἀλόχοις ",
            "25":" ἔχθιστον ἀμπλάκιον καλύψαι τʼ ἀμάχανον \n ",
            "26":" ἀλλοτρίαισι γλώσσαις· ",
            "27":" κακολόγοι δὲ πολῖται. ",
            "28":" ἴσχει τε γὰρ ὄλβος οὐ μείονα φθόνον· ",
            "29":" ὁ δὲ χαμηλὰ πνέων ἄφαντον βρέμει. ",
            "30":" θάνεν μὲν αὐτὸς ἥρως Ἀτρεΐδας ",
            "31":" ἵκων χρόνῳ κλυταῖς ἐν Ἀμύκλαις, \n ",
            "32":"\n μάντιν τʼ ὄλεσσε κόραν, ἐπεὶ ἀμφʼ\n Ἑλένᾳ πυρωθέντων ",
            "33":" Τρώων ἔλυσε δόμους ἁβρότατος. ὁ δʼ ἄρα γέροντα ξένον ",
            "34":" Στρόφιον ἐξίκετο, νέα κεφαλά, ",
            "35":" Παρνασοῦ πόδα ναίοντʼ· ἀλλὰ χρονίῳ σὺν Ἄρει ",
            "36":" πέφνεν τε ματέρα θῆκέ τʼ Αἴγισθον ἐν φοναῖς. \n ",
            "37":" ἦ ῥʼ, ὦ φίλοι, κατʼ ἀμευσιπόρους τριόδους ἐδινήθην, ",
            "38":"\n ὀρθὰν κέλευθον ἰὼν τὸ πρίν· ἤ μέ\n τις ἄνεμος ἔξω πλόου ",
            "39":" ἔβαλεν, ὡς ὅτʼ ἄκατον εἰναλίαν; ",
            "40":" Μοῖσα, τὸ δὲ τεόν, εἰ μισθοῖο συνέθευ παρέχειν ",
            "41":" φωνὰν ὑπάργυρον, ἄλλοτʼ ἄλλᾳ ταρασσέμεν \n ",
            "42":" ἢ πατρὶ Πυθονίκῳ ",
            "43":" τό γέ νυν ἢ Θρασυδαίῳ· ",
            "44":" τῶν εὐφροσύνα τε καὶ δόξʼ ἐπιφλέγει. ",
            "45":"\n τὰ μὲν ἐν ἅρμασι\n καλλίνικοι πάλαι, ",
            "46":" Ὀλυμπίᾳ ἀγώνων πολυφάτων ",
            "47":" ἔσχον θοὰν ἀκτῖνα σὺν ἵπποις· \n ",
            "48":" Πυθοῖ τε γυμνὸν ἐπὶ στάδιον καταβάντες ἤλεγξαν ",
            "49":" Ἑλλανίδα στρατιὰν ὠκύτατι. θεόθεν ἐραίμαν καλῶν, ",
            "50":" δυνατὰ μαιόμενος ἐν ἁλικίᾳ. ",
            "51":" τῶν γὰρ ἂμ πόλιν εὑρίσκων τὰ μέσα μακροτέρῳ ",
            "52":"\n ὄλβῳ τεθαλότα, μέμφομʼ αἶσαν\n τυραννίδων· \n ",
            "53":" ξυναῖσι δʼ ἀμφʼ ἀρεταῖς τέταμαι. φθονεροὶ δʼ ἀμύνονται ",
            "54":" ἆται, εἴ τις ἄκρον ἑλὼν ἁσυχᾶ τε νεμόμενος αἰνὰν ὕβριν ",
            "55":" ἀπέφυγεν· μέλανος ἂν ἐσχατιὰν ",
            "56":" καλλίονα θανάτου στείχοι , γλυκυτάτᾳ γενεᾷ ",
            "57":"\n εὐώνυμον κτεάνων κρατίσταν χάριν\n πορών. \n ",
            "58":" ἅ τε τὸν Ἰφικλείδαν ",
            "59":" διαφέρει Ἰόλαον ",
            "60":" ὑμνητὸν ἐόντα, καὶ Κάστορος βίαν, ",
            "61":" σέ τε, ἄναξ Πολύδευκες, υἱοὶ θεῶν, ",
            "62":" τὸ μὲν παρʼ ἆμαρ ἕδραισι Θεράπνας, ",
            "63":" τὸ δʼ οἰκέοντας ἔνδον Ὀλύμπου. "
        },
        "11":{
            "0":" αἰτέω σε, φιλάγλαε, καλλίστα βροτεᾶν πολίων, ",
            "1":" Φερσεφόνας ἕδος, ἅ τʼ ὄχθαις ἔπι μηλοβότου ",
            "2":" ναίεις Ἀκράγαντος ἐΰδματον κολώναν, ὦ ἄνα, ",
            "3":" ἵλαος ἀθανάτων ἀνδρῶν τε σὺν εὐμενίᾳ ",
            "4":"\n δέξαι στεφάνωμα τόδʼ ἐκ Πυθῶνος\n εὐδόξῳ Μίδᾳ, ",
            "5":" αὐτόν τέ νιν Ἑλλάδα νικάσαντα τέχνᾳ, τάν ποτε ",
            "6":" Παλλὰς ἐφεῦρε θρασειᾶν Γοργόνων ",
            "7":" οὔλιον θρῆνον διαπλέξαισʼ Ἀθάνα· \n ",
            "8":" τὸν παρθενίοις ὑπό τʼ ἀπλάτοις ὀφίων κεφαλαῖς ",
            "9":" ἄϊε λειβόμενον δυσπενθέϊ σὺν καμάτῳ, ",
            "10":"\n Περσεὺς ὁπότε τρίτον ἄνυσσεν\n κασιγνητᾶν μέρος, ",
            "11":" εἰναλίᾳ τε Σερίφῳ λαοῖσί τε μοῖραν ἄγων. ",
            "12":" ἤτοι τό τε θεσπέσιον Φόρκοιο μαύρωσεν γένος, ",
            "13":" λυγρόν τʼ ἔρανον Πολυδέκτᾳ θῆκε ματρός τʼ ἔμπεδον ",
            "14":" δουλοσύναν τό τʼ ἀναγκαῖον λέχος, ",
            "15":" εὐπαράου κρᾶτα συλάσαις Μεδοίσας \n ",
            "16":"\n υἱὸς Δανάας· τὸν ἀπὸ χρυσοῦ φαμεν\n αὐτορύτου ",
            "17":" ἔμμεναι. ἀλλʼ ἐπεὶ ἐκ τούτων φίλον ἄνδρα πόνων ",
            "18":" ἐρρύσατο, παρθένος αὐλῶν τεῦχε πάμφωνον μέλος, ",
            "19":" ὄφρα τὸν Εὐρυάλας ἐκ καρπαλιμᾶν γενύων ",
            "20":" χριμφθέντα σὺν ἔντεσι μιμήσαιτʼ ἐρικλάγκταν γόον. ",
            "21":"\n εὗρεν θεός· ἀλλά νιν εὑροῖσʼ\n ἀνδράσι θνατοῖς ἔχειν, ",
            "22":" ὠνόμασεν κεφαλᾶν πολλᾶν νόμον, ",
            "23":" εὐκλεᾶ λαοσσόων μναστῆρʼ ἀγώνων, \n ",
            "24":" λεπτοῦ διανισσόμενον χαλκοῦ θαμὰ καὶ δονάκων, ",
            "25":" τοὶ παρὰ καλλιχόρῳ ναίοισι πόλει Χαρίτων. ",
            "26":" Καφισίδος ἐν τεμένει, πιστοὶ χορευτᾶν μάρτυρες. ",
            "27":"\n εἰ δέ τις ὄλβος ἐν ἀνθρώποισιν,\n ἄνευ καμάτου ",
            "28":" οὐ φαίνεται· ἐκ δὲ τελευτάσει νιν ἤτοι σάμερον ",
            "29":" δαίμων—τὸ δὲ μόρσιμον οὐ παρφυκτόν,—ἀλλʼ ἔσται χρόνος ",
            "30":" οὗτος, ὃ καί τινʼ ἀελπτίᾳ βαλὼν ",
            "31":" ἔμπαλιν γνώμας τὸ μὲν δώσει, τὸ δʼ οὔπω. "
        }
    },
    "source":"Perseus Digital Library",
    "originalTitle":"Pythian",
    "edition":"Pindar, creator; Sandys, John Edwin, Sir, 1844-1922, editor",
    "sourceLink":"http://www.perseus.tufts.edu/hopper/",
    "meta":"poem-line"
}