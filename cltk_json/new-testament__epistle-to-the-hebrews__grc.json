{
    "language":"grc",
    "englishTitle":"Epistle to the Hebrews",
    "original-urn":"urn:cts:greekLit:tlg0031.tlg019.perseus-grc2",
    "author":"new testament",
    "urn":"urn:cts:greekLit:tlg0031.tlg019.perseus-grc2-simple",
    "text":{
        "0":{
            "0":"\n \n ΠΟΛΥΜΕΡΩΣ ΚΑΙ ΠΟΛΥΤΡΟΠΩΣ πάλαι ὁ θεὸς\n\nλαλήσας τοῖς πατράσιν ἐν τοῖς προφήταις\n ",
            "1":"\n ἐπʼ ἐσχάτου\n\nτῶν ἡμερῶν τούτων ἐλάλησεν ἡμῖν ἐν υἱῷ, ὃν ἔθηκεν\n\nκληρονόμον πάντων, \n\nδιʼ οὗ καὶ ἐποίησεν τοὺς αἰῶνας·\n ",
            "2":"\n ὃς\n\nὢν ἀπαύγασμα τῆς δόξης καὶ χαρακτὴρ τῆς ὑποστάσεως\n\nαὐτοῦ, φέρων τε τὰ πάντα τῷ ῥήματι τῆς δυνάμεως αὐτοῦ, \n\nκαθαρισμὸν τῶν ἁμαρτιῶν ποιησάμενος\n ἐκάθισεν ἐν δεξιᾷ \n τῆς μεγαλωσύνης ἐν ὑψηλοῖς,\n ",
            "3":"\n τοσούτῳ κρείττων\n\nγενόμενος τῶν ἀγγέλων ὅσῳ διαφορώτερον παρʼ αὐτοὺς\n\nκεκληρονόμηκεν ὄνομα.\n ",
            "4":"\n Τίνι γὰρ εἶπέν ποτε\n\nτῶν ἀγγέλων\n \n Υἱός μου εἶ ξύ, ἐγὼ σήμερον γεγέννηκά σε, \n \n \n καὶ πάλιν\n \n Ἐγὼ ἔσομαι αὐτῷ εἰς πατέρα, καὶ αὐτὸς ἔσται μοι \n εἰς υἱόν; \n \n ",
            "5":"\n \n ὅταν δὲ πάλιν εἰσαγάγῃ τὸν πρωτότοκον εἰς τὴν οἰκουμένην,\n\nλέγει\n \n Καὶ προσκυνησάτωσαν αὐτῷ πάντες ἄγγελοι θεοῦ. \n \n ",
            "6":"\n καὶ πρὸς μὲν τοὺς ἀγγέλους λέγει\n \n Ὁ ποιῶν τοὺς ἀγγέλους αὐτοῦ πνεύματα, \n καὶ τοὺς λειτουργοὺς αὐτοῦ πυρὸς φλόγα· \n \n ",
            "7":"\n \n πρὸς δὲ τὸν υἱόν\n \n \n \n Ὁ θρόνος σου ὁ θεὸς εἰς τὸν αἰῶνα [τοῦ αἰῶνος], \n \n \n καὶ ἡ\n ῥάβδος \n τῆς\n εὐθύτητος ῥάβδος τῆς βασιλείας \n αὐτοῦ. \n ",
            "8":"\n \n \n ἠγάπησας δικαιοσύνην καὶ ἐμίσησας ἀνομίαν· \n \n \n διὰ τοῦτο ἔχρισέν σε ὁ θεός, ὁ θεός σου, ἔλαιον \n \n \n ἀγαλλιάσεως παρα· τοὺς μετόχους σου· \n \n \n ",
            "9":"\n \n καί\n \n \n Σὺ κατʼ ἀρχάς, κύριε, τὴν γῆν ἐθεμελίωσας, \n \n \n καὶ ἔργα τῶν χειρῶν σού εἰσιν οἱ οὐρανοί· \n ",
            "10":"\n \n \n \n αὐτοὶ ἀπολοῦνται, σὺ δὲ διαμένεις· \n \n \n καὶ πάντες ὡς ἱμάτιον παλαιωθήσονται, \n ",
            "11":"\n \n \n καὶ ὡσεὶ περιβόλαιον ἑλίξεις αὐτούς, \n \n \n ὡς ἱμάτιον\n καὶ ἀλλαγήσονται· \n \n \n σὺ δὲ ὁ αὐτὸς εἶ, καὶ τὰ ἔτη σου οὐκ ἐκλείψουσιν. \n \n \n ",
            "12":"\n \n πρὸς τίνα δὲ τῶν ἀγγέλων εἴρηκέν ποτε\n \n Κάθου ἐκ δεξιῶν μου \n ἕως ἂν θῶ τοὺς ἐχθρούς σου ὑποπόδιον τῶν ποδῶν σου; \n \n ",
            "13":"\n \n οὐχὶ πάντες εἰσὶν λειτουργικὰ πνεύματα εἰς διακονίαν\n\nἀποστελλόμενα διὰ τοὺς μέλλοντας κληρονομεῖν σωτηρίαν;"
        },
        "1":{
            "0":"\n Διὰ τοῦτο δεῖ περισσοτέρως προσέχειν\n\nἡμᾶς τοῖς ἀκουσθεῖσιν, μή ποτε παραρυῶμεν.\n ",
            "1":"\n εἰ γὰρ\n\nὁ διʼ ἀγγέλων λαληθεὶς λόγος ἐγένετο βέβαιος, καὶ πᾶσα\n\nπαράβασις καὶ παρακοὴ ἔλαβεν ἔνδικον μισθαποδοσίαν,\n ",
            "2":"\n πῶς ἡμεῖς ἐκφευξόμεθα τηλικαύτης ἀμελήσαντες σωτηρίας, \n\nἥτις, ἀρχὴν λαβοῦσα λαλεῖσθαι διὰ τοῦ κυρίου,\n\nὑπὸ τῶν ἀκουσάντων εἰς ἡμᾶς ἐβεβαιώθη,\n ",
            "3":"\n συνεπιμαρτυροῦντος \n\nτοῦ θεοῦ σημείοις τε καὶ τέρασιν καὶ ποικίλαις\n\nδυνάμεσιν καὶ πνεύματος ἁγίου μερισμοῖς κατὰ τὴν\n\nαὐτοῦ θέλησιν;\n ",
            "4":"\n \n Οὐ γὰρ ἀγγέλοις ὑπέταξεν τὴν οἰκουμένην τὴν μέλλουσαν, \n\nπερὶ ἧς λαλοῦμεν·\n ",
            "5":"\n διεμαρτύρατο δέ πού τις\n \n λέγων\n \n Τί ἐστιν ἄνθρωπος ὅτι μιμνήσκῃ αὐτοῦ, \n \n ἢ υἱὸς ἀνθρώπου ὅτι ἐπισκέπτῃ αὐτόν; \n ",
            "6":"\n \n ἠλάττωσας αὐτὸν βραχύ τι παρʼ ἀγγέλους, \n δόξῃ καὶ τιμῇ ἐστεφάνωσας αὐτόν, \n \n [καὶ κατέστησας αὐτὸν ἐπὶ τὰ ἔργα τῶν χειρῶν σου,] \n ",
            "7":"\n \n πάντα ὑπέταξας ὑποκάτω τῶν ποδῶν αὐτού· \n \n \n ἐν τῷ γὰρ\n ὑποτάξαι \n [αὐτῷ] τὰ\n πάντα \n οὐδὲν ἀφῆκεν\n\nαὐτῷ ἀνυπότακτον. νῦν δὲ οὔπω ὁρῶμεν αὐτῷ τὰ\n πάντα ὑποτεταγμένα· \n ",
            "8":"\n τὸν δὲ\n βραχύ τι παρʼ ἀγγέλους ἠλαττωμένον \n βλέπομεν Ἰησοῦν διὰ τὸ πάθημα τοῦ\n\n\n\n θανάτου\n δόξῃ καὶ τιμῇ ἐστεφανωμένον, \n ὅπως χάριτι\n\nθεοῦ ὑπὲρ παντὸς γεύσηται θανάτου.\n ",
            "9":"\n Ἔπρεπεν γὰρ αὐτῷ,\n\nδιʼ ὃν τὰ πάντα καὶ διʼ οὗ τὰ πάντα, πολλοὺς υἱοὺς\n\nεἰς δόξαν ἀγαγόντα τὸν ἀρχηγὸν τῆς σωτηρίας αὐτῶν\n\nδιὰ παθημάτων τελειῶσαι.\n ",
            "10":"\n ὅ τε γὰρ ἁγιάζων καὶ οἱ\n\nἁγιαζόμενοι ἐξ ἑνὸς πάντες· διʼ ἣν αἰτίαν οὐκ ἐπαισχύνεται\n ἀδελφοὺς \n αὐτοὺς καλεῖν,\n ",
            "11":"\n λέγων\n \n Ἀπαγγελῶ τὸ ὄνομά σου τοῖς ἀδελφοῖς μου, \n ἐν μέσῳ ἐκκλησίας ὑμνήσω σε· \n \n ",
            "12":"\n \n καὶ πάλιν\n \n Ἐγὼ ἔσομαι πεποιθὼς ἐπʼ αὐτῷ· \n \n \n καὶ πάλιν\n \n Ἰδοὺ ἐγὼ καὶ τὰ παιδία ἅ μοι ἔδωκεν ὁ θεός. \n \n ",
            "13":"\n \n ἐπεὶ οὖν\n τὰ παιδία \n κεκοινώνηκεν αἵματος καὶ σαρκός,\n\nκαὶ αὐτὸς παραπλησίως μετέσχεν τῶν αὐτῶν, ἵνα διὰ\n\nτοῦ θανάτου καταργήσῃ τὸν τὸ κράτος ἔχοντα τοῦ θανάτου, \n\nτοῦτʼ ἔστι τὸν διάβολον,\n ",
            "14":"\n καὶ ἀπαλλάξῃ τούτους,\n\nὅσοι φόβῳ θανάτου διὰ παντὸς τοῦ ζῇν ἔνοχοι ἦσαν\n\nδουλείας.\n ",
            "15":"\n οὐ γὰρ δή που ἀγγέλων ἐπιλαμβάνεται,\n\nἀλλὰ σπέρματος Ἀβραὰμ ἐπιλαμβάνεται.\n ",
            "16":"\n ὅθεν ὤφειλεν\n\nκατὰ πάντα\n τοῖς ἀδελφοῖς \n ὁμοιωθῆναι, ἵνα ἐλεήμων\n\nγένηται καὶ πιστὸς ἀρχιερεὺς τὰ πρὸς τὸν θεόν, εἰς\n \n τὸ ἱλάσκεσθαι τὰς ἁμαρτίας τοῦ λαοῦ·\n ",
            "17":"\n ἐν ᾧ γὰρ\n\nπέπονθεν αὐτὸς πειρασθείς, δύναται τοῖς πειραζομένοις\n\nβοηθῆσαι."
        },
        "2":{
            "0":"\n \n Ὅθεν, ἀδελφοὶ ἅγιοι, κλήσεως ἐπουρανίου μέτοχοι,\n\nκατανοήσατε τὸν ἀπόστολον καὶ ἀρχιερέα τῆς ὁμολογίας\n\nἡμῶν Ἰησοῦν,\n ",
            "1":"\n πιστὸν \n ὄντα τῷ ποιήσαντι αὐτὸν ὡς καὶ\n Μωυσῆς ἐν [ὅλῳ] τῷ οἴκῳ αὐτοῦ. \n ",
            "2":"\n πλείονος γὰρ\n\nοὗτος δόξης παρὰ Μωυσῆν ἠξίωται καθʼ ὅσον πλείονα\n\nτιμὴν ἔχει τοῦ οἴκου ὁ κατασκευάσας αὐτόν·\n ",
            "3":"\n πᾶς γὰρ\n\nοἶκος κατασκευάζεται ὑπό τινος, ὁ δὲ πάντα κατασκευάσας\n\nθεός.\n ",
            "4":"\n καὶ\n Μωυσῆς \n μὲν\n πιστὸς ἐν ὅλῳ τῷ οἴκῳ αὐτοῦ \n ὡς\n θεράπων \n εἰς μαρτύριον τῶν λαληθησομένων,\n ",
            "5":"\n Χριστὸς δὲ ὡς υἱὸς ἐπὶ\n τὸν οἶκον αὐτοῦ· \n οὗ οἶκός ἐσμεν\n\nἡμεῖς, ἐὰν τὴν παρρησίαν καὶ τὸ καύχημα τῆς ἐλπίδος \n\n[μέχρι τέλους βεβαίαν] κατάσχωμεν.\n ",
            "6":"\n Διό,\n\nκαθὼς λέγει τὸ πνεῦμα τὸ ἅγιον\n \n \n Σήμερον ἐὰν τῆς φωνῆς αὐτοῦ ἀκούσητε, \n ",
            "7":"\n \n \n μὴ σκληρύνητε τὰς καρδίας ὑμῶν ὡς ἐν τῷ παραπικρασμῷ, \n \n \n κατὰ τὴν ἡμέραν τοῦ πειρασμοῦ ἐν τῇ ἐρήμῳ, \n ",
            "8":"\n \n \n οὗ ἐπείρασαν οἱ πατέρες ὑμῶν ἐν δοκιμασίᾳ \n \n \n καὶ εἶδον τὰ ἔργα μου \n ",
            "9":"\n \n τεσσεράκοντα ἔτη·\n \n διὸ \n προσώχθισα τῇ γενεᾷ ταύτῃ \n \n \n καὶ εἶπον Ἀεὶ πλανῶνται τῇ καρδίᾳ· \n \n \n αὐτοὶ δὲ οὐκ ἔγνωσαν τὰς ὁδούς μου· \n ",
            "10":"\n \n \n ὡς ὤμοσα ἐν τῇ ὀργῇ μου \n \n \n Εἰ εἰσελεύσονται εἰς τὴν κατάπαυσίν μου· \n \n \n ",
            "11":"\n \n βλέπετε, ἀδελφοί, μή ποτε ἔσται ἔν τινι ὑμῶν καρδία\n\nπονηρὰ ἀπιστίας ἐν τῷ ἀποστῆναι ἀπὸ θεοῦ ζῶντος,\n ",
            "12":"\n ἀλλὰ παρακαλεῖτε ἑαυτοὺς καθʼ ἑκάστην ἡμέραν, \n\nἄχρις\n\nοὗ τό\n Σήμερον \n καλεῖται, ἵνα μὴ\n σκληρυνθῇ \n τις ἐξ \n\nὑμῶν ἀπάτῃ τῆς ἁμαρτίας·\n ",
            "13":"\n μέτοχοι γὰρ τοῦ χριστοῦ\n\nγεγόναμεν, ἐάνπερ τὴν ἀρχὴν τῆς ὑποστάσεως μέχρι\n \n τέλους βεβαίαν κατάσχωμεν.\n ",
            "14":"\n ἐν τῷ λέγεσθαι\n \n Σήμερον ἐὰν τῆς φωνῆς αὐτοῦ ἀκούσητε, \n Μὴ σκληρύνητε τὰς καρδίας ὑμῶν ὡς ἐν τῷ παρα- \n πικρασμῷ. \n \n ",
            "15":"\n \n τίνες γὰρ ἀκούσαντες\n παρεπίκραναν; \n ἀλλʼ οὐ πάντες\n\nοἱ ἐξελθόντες ἐξ Αἰγύπτου διὰ Μωυσέως;\n ",
            "16":"\n τίσιν δὲ\n προσώχθισεν τεσσεράκοντα ἔτη; \n οὐχὶ τοῖς ἁμαρτήσασιν,\n\nὧν\n τὰ κῶλα ἔπεσεν ἐν τῇ ἐρήμῳ; \n ",
            "17":"\n τίσιν δὲ\n ὤμοσεν μὴ εἰσελεύσεσθαι εἰς τὴν κατάπαυσιν αὐτοῦ \n εἰ μὴ\n\nτοῖς ἀπειθήσασιν;\n ",
            "18":"\n καὶ βλέπομεν ὅτι οὐκ ἠδυνήθησαν\n εἰσελθεῖν \n διʼ ἀπιστίαν."
        },
        "3":{
            "0":"\n φοβηθῶμεν οὖν μή ποτε καταλειπομένης\n\nἐπαγγελίας\n εἰσελθεῖν εἰς τὴν κατάπαυσιν αὐτοῦ \n δοκῇ τις ἐξ ὑμῶν ὑστερηκέναι·\n ",
            "1":"\n καὶ γάρ ἐσμεν\n\nεὐηγγελισμένοι καθάπερ κἀκεῖνοι, ἀλλʼ οὐκ ὠφέλησεν\n\n\n\n ὁ λόγος τῆς ἀκοῆς ἐκείνους, μὴ συνκεκερασμένους τῇ\n\n\n\n πίστει τοῖς ἀκούσασιν.\n ",
            "2":"\n Εἰσερχόμεθα \n γὰρ\n εἰς [τὴν] κατάπαυσιν \n οἱ πιστεύσαντες, καθὼς εἴρηκεν\n \n Ὡς ὤμοσα ἐν τῇ ὀργῇ μου \n Εἰ εἰσελεύσονται εἰς τὴν κατάπαυσίν μου, \n \n \n καίτοι\n τῶν ἔργων \n ἀπὸ καταβολῆς κόσμου γενηθέντων,\n ",
            "3":"\n εἴρηκεν γάρ που περὶ τῆς ἑβδόμης οὕτως\n \n Καὶ κατέπαυσεν\n\nὁ θεὸς ἐν τῇ ἡμέρᾳ τῇ ἑβδόμῃ ἀπὸ\n\nπάντων τῶν ἔργων αὐτοῦ,\n \n ",
            "4":"\n καὶ ἐν τούτῳ πάλιν\n Εἰ εἰσελεύσονται εἰς τὴν κατάπαυσίν μου. \n ",
            "5":"\n ἐπεὶ οὖν\n\nἀπολείπεται τινὰς\n εἰσελθεῖν εἰς \n αὐτήν, καὶ οἱ πρότερον\n\nεὐαγγελισθέντες οὐκ\n εἰσῆλθον \n διʼ ἀπείθειαν,\n ",
            "6":"\n πάλιν\n\nτινὰ ὁρίζει ἡμέραν,\n Σήμερον, \n ἐν Δαυεὶδ λέγων μετὰ\n\n\n\n τοσοῦτον χρόνον, καθὼς προείρηται,\n \n Σήμερον ἐὰν τῆς φωνῆς αὐτοῦ ἀκούσητε, \n μὴ σκληρύνητε τὰς καρδίας ὑμῶν· \n \n ",
            "7":"\n \n εἰ γὰρ αὐτοὺς Ἰησοῦς κατέπαυσεν, οὐκ ἂν περὶ ἄλλης\n\nἐλάλει μετὰ ταῦτα ἡμέρας.\n ",
            "8":"\n ἄρα ἀπολείπεται σαββατισμὸς\n\nτῷ λαῷ τοῦ θεοῦ·\n ",
            "9":"\n ὁ γὰρ\n εἰσελθὼν εἰς τὴν \n \n κατάπαυσιν αὐτοῦ \n καὶ αὐτὸς\n κατέπαυσεν ἀπὸ τῶν ἔργων αὐτοῦ \n ὥσπερ\n ἀπὸ τῶν \n ἰδίων\n ὁ θεός. \n ",
            "10":"\n Σπουδάσωμεν \n\nοὖν\n εἰσελθεῖν εἰς \n ἐκείνην\n τὴν κατάπαυσιν, \n ἵνα μὴ ἐν τῷ αὐτῷ τις ὑποδείγματι πέσῃ τῆς ἀπειθείας.\n ",
            "11":"\n Ζῶν γὰρ ὁ λόγος τοῦ θεοῦ καὶ ἐνεργὴς καὶ\n\nτομώτερος ὑπὲρ πᾶσαν μάχαιραν δίστομον καὶ διικνούμενος \n\nἄχρι μερισμοῦ ψυχῆς καὶ πνεύματος, ἁρμῶν τε καὶ\n\nμυελῶν, καὶ κριτικὸς ἐνθυμήσεων καὶ ἐννοιῶν καρδίας·\n ",
            "12":"\n καὶ οὐκ ἔστιν κτίσις ἀφανὴς ἐνώπιον αὐτοῦ, πάντα δὲ\n\nγυμνὰ καὶ τετραχηλισμένα τοῖς ὀφθαλμοῖς αὐτοῦ, πρὸς\n\nὃν ἡμῖν ὁ λόγος.\n ",
            "13":"\n Ἔχοντες οὖν ἀρχιερέα\n\nμέγαν διεληλυθότα τοὺς οὐρανούς, Ἰησοῦν τὸν υἱὸν τοῦ\n\nκρατῶμεν τῆς ὁμολογίας· θεοῦ,\n ",
            "14":"\n οὐ γὰρ ἔχομεν ἀρχιερέα\n\nμὴ δυνάμενον συνπαθῆσαι ταῖς ἀσθενείαις ἡμῶν, πεπειρασμένον \n\nδὲ κατὰ πάντα καθʼ ὁμοιότητα χωρὶς ἁμαρτίας.\n ",
            "15":"\n προσερχώμεθα οὖν μετὰ παρρησίας τῷ θρόνῳ τῆς χάριτος, \n\nἵνα λάβωμεν ἔλεος καὶ χάριν εὕρωμεν εἰς εὔκαιρον\n\nβοήθειαν."
        },
        "4":{
            "0":"\n \n Πᾶς γὰρ ἀρχιερεὺς ἐξ ἀνθρώπων λαμβανόμενος ὑπὲρ\n\nἀνθρώπων καθίσταται τὰ πρὸς τὸν θεόν, ἵνα προσφέρῃ\n\nδῶρά [τε] καὶ θυσίας ὑπὲρ ἁμαρτιῶν,\n ",
            "1":"\n μετριοπαθεῖν\n\nδυνάμενος τοῖς ἀγνοοῦσι καὶ πλανωμένοις, ἐπεὶ καὶ αὐτὸς\n\nπερίκειται ἀσθένειαν,\n ",
            "2":"\n καὶ διʼ αὐτὴν ὀφείλει, καθὼς περὶ\n\nτοῦ λαοῦ, οὕτως καὶ περὶ ἑαυτοῦ προσφέρειν περὶ\n\nἁμαρτιῶν.\n ",
            "3":"\n καὶ οὐχ ἑαυτῷ τις λαμβάνει τὴν τιμήν, ἀλλὰ\n\nκαλούμενος ὑπὸ τοῦ θεοῦ, καθώσπερ καὶ Ἀαρών.\n ",
            "4":"\n Οὕτως\n\nκαὶ ὁ χριστὸς οὐχ ἑαυτὸν ἐδόξασεν γενηθῆναι ἀρχιερέα,\n\nἀλλʼ ὁ λαλήσας πρὸς αὐτόν\n \n Υἱός μου εἶ σύ, ἐγὼ σήμερον γεγέννηκά σε· \n \n ",
            "5":"\n \n καθὼς καὶ ἐν ἑτέρῳ λέγει\n \n Σὺ ἱερεὺς εἰς τὸν αἰῶνα κατὰ τὴν τάξιν Μελ- \n χισεδέκ. \n \n ",
            "6":"\n \n ὃς ἐν ταῖς ἡμέραις τῆς σαρκὸς αὐτοῦ, δεήσεις τε καὶ\n \n ἱκετηρίας πρὸς τὸν δυνάμενον σώζειν αὐτὸν ἐκ θανάτου\n\nμετὰ κραυγῆς ἰσχυρᾶς καὶ δακρύων προσενέγκας καὶ\n\nεἰσακουσθεὶς ἀπὸ τῆς εὐλαβείας,\n ",
            "7":"\n καίπερ ὢν υἱός, ἔμαθεν\n\nἀφʼ ὧν ἔπαθεν τὴν ὑπακοήν,\n ",
            "8":"\n καὶ τελειωθεὶς ἐγένετο\n\nπᾶσιν τοῖς ὑπακούουσιν αὐτῷ αἴτιος σωτηρίας αἰωνίου,\n ",
            "9":"\n προσαγορευθεὶς ὑπὸ τοῦ θεοῦ ἀρχιερεὺς\n κατὰ τὴν τάξιν Μελχισεδέκ. \n ",
            "10":"\n \n Περὶ οὗ πολὺς ἡμῖν ὁ λόγος καὶ δυσερμήνευτος\n\nἐπεὶ νωθροὶ γεγόνατε ταῖς ἀκοαῖς· λέγειν,\n ",
            "11":"\n καὶ γὰρ\n\nὀφείλοντες εἶναι διδάσκαλοι διὰ τὸν χρόνον, πάλιν\n\nχρείαν ἔχετε τοῦ διδάσκειν ὑμᾶς τινὰ τὰ στοιχεῖα τῆς\n\nἀρχῆς τῶν λογίων τοῦ θεοῦ, καὶ γεγόνατε χρείαν ἔχοντες\n\n\n\n γάλακτος, οὐ στερεᾶς τροφῆς.\n ",
            "12":"\n πᾶς γὰρ ὁ μετέχων\n\nγάλακτος ἄπειρος λόγου δικαιοσύνης, νήπιος γάρ ἐστιν·\n ",
            "13":"\n τελείων δέ ἐστιν ἡ στερεὰ τροφή, τῶν διὰ τὴν ἕξιν τὰ\n\nαἰσθητήρια γεγυμνασμένα ἐχόντων πρὸς διάκρισιν καλοῦ\n\nτε καὶ κακοῦ."
        },
        "5":{
            "0":"\n Διὸ ἀφέντες τὸν τῆς ἀρχῆς τοῦ χριστοῦ\n\nλόγον ἐπὶ τὴν τελειότητα φερώμεθα, μὴ πάλιν θεμέλιον\n\nκαταβαλλόμενοι μετανοίας ἀπὸ νεκρῶν ἔργων, καὶ πίστεως\n\n\n\n ἐπὶ θεόν,\n ",
            "1":"\n βαπτισμῶν διδαχὴν ἐπιθέσεώς τε χειρῶν,\n\n\n\n ἀναστάσεως νεκρῶν καὶ κρίματος αἰωνίου.\n ",
            "2":"\n καὶ τοῦτο\n\nποιήσομεν ἐάνπερ ἐπιτρέπῃ ὁ θεός.\n ",
            "3":"\n Ἀδύνατον γὰρ τοὺς\n\n\n\n ἅπαξ φωτισθέντας γευσαμένους τε τῆς δωρεᾶς τῆς\n\nἐπουρανίου καὶ μετόχους γενηθέντας πνεύματος ἁγίου\n ",
            "4":"\n καὶ καλὸν γευσαμένους θεοῦ ῥῆμα δυνάμεις τε μέλλοντος\n\nαἰῶνος,\n ",
            "5":"\n καὶ παραπεσόντας, πάλιν ἀνακαινίζειν εἰς μετάνοιαν,\n\nἀνασταυροῦντας ἑαυτοῖς τὸν υἱὸν τοῦ θεοῦ καὶ\n\nπαραδειγματίζοντας.\n ",
            "6":"\n γῆ \n γὰρ ἡ πιοῦσα τὸν ἐπʼ αὐτῆς\n\nἐρχόμενον πολλάκις ὑετόν, καὶ τίκτουσα\n βοτάνην \n εὔθετον\n\nἐκείνοις διʼ οὓς καὶ γεωργεῖται, μεταλαμβάνει εὐλογίας\n\nἀπὸ τοῦ θεοῦ·\n ",
            "7":"\n ἐκφέρουσα \n δὲ\n ἀκάνθας καὶ τριβόλους \n ἀδόκιμος καὶ\n κατάρας \n ἐγγύς, ἧς τὸ τέλος εἰς καῦσιν.\n ",
            "8":"\n Πεπείσμεθα δὲ περὶ ὑμῶν, \n\nἀγαπητοί,\n \n τὰ κρείσσονα καὶ ἐχόμενα σωτηρίας, εἰ καὶ οὕτως λαλοῦμεν·\n ",
            "9":"\n οὐ γὰρ ἄδικος ὁ θεὸς ἐπιλαθέσθαι τοῦ ἔργου ὑμῶν\n\nκαὶ τῆς ἀγάπης ἧς ἐνεδείξασθε εἰς τὸ ὄνομα αὐτοῦ,\n\nδιακονήσαντες τοῖς ἁγίοις καὶ διακονοῦντες.\n ",
            "10":"\n ἐπιθυμοῦμεν\n\nδὲ ἕκαστον ὑμῶν τὴν αὐτὴν ἐνδείκνυσθαι σπουδὴν πρὸς\n\nτὴν πληροφορίαν τῆς ἐλπίδος ἄχρι τέλους,\n ",
            "11":"\n ἵνα μὴ νωθροὶ\n\nγένησθε, μιμηταὶ δὲ τῶν διὰ πίστεως καὶ μακροθυμίας\n\nκληρονομούντων τὰς ἐπαγγελίας.\n ",
            "12":"\n Τῷ γὰρ\n\nἈβραὰμ ἐπαγγειλάμενος ὁ θεός, ἐπεὶ κατʼ οὐδενὸς εἶχεν\n\nμείζονος ὀμόσαι,\n ὤμοσεν καθʼ ἑαυτοῦ, \n ",
            "13":"\n λέγων\n Εἰ μὴν εὐλογῶν εὐλογήσω σε καὶ πληθύνων πληθυνῶ \n σε·\n ",
            "14":"\n καὶ οὕτως μακροθυμήσας ἐπέτυχεν τῆς ἐπαγγελίας.\n ",
            "15":"\n ἄνθρωποι γὰρ κατὰ τοῦ μείζονος ὀμνύουσιν, καὶ πάσης\n\nαὐτοῖς ἀντιλογίας πέρας εἰς βεβαίωσιν ὁ ὅρκος·\n ",
            "16":"\n ἐν ᾧ\n\nπερισσότερον βουλόμενος ὁ θεὸς ἐπιδεῖξαι τοῖς κληρονόμοις \n\nτῆς ἐπαγγελίας τὸ ἀμετάθετον τῆς βουλῆς αὐτοῦ\n\nἐμεσίτευσεν ὅρκῳ,\n ",
            "17":"\n ἵνα διὰ δύο πραγμάτων ἀμεταθέτων,\n\nἐν οἷς ἀδύνατον ψεύσασθαι θεόν, ἰσχυρὰν παράκλησιν \n\nἔχωμεν οἱ καταφυγόντες κρατῆσαι τῆς προκειμένης ἐλπίδος·\n ",
            "18":"\n ἣν ὡς ἄγκυραν ἔχομεν τῆς ψυχῆς, \n\nἀσφαλῆ τε\n\nκαὶ βεβαίαν καὶ\n εἰσερχομένην εἰς τὸ ἐσώτερον τοῦ καταπετάσματος, \n ",
            "19":"\n ὅπου πρόδρομος ὑπὲρ ἡμῶν εἰσῆλθεν \n\nἸησοῦς,\n κατὰ τὴν τάξιν Μελχισεδὲκ \n ἀρχιερεὺς\n\nγενόμενος\n εἰς τὸν αἰῶνα."
        },
        "6":{
            "0":"\n \n Οὗτος γὰρ ὁ\n Μελχισεδέκ, βασιλεὺς Σαλήμ, ἱερεὺς τοῦ θεοῦ τοῦ ὑψίστου, \n †ὁ†\n συναντήσας \n Ἀβραὰμ\n ὑποστρέφοντι lt*gt̓πὸ τῆς κοπῆς τῶν βασιλέων \n καὶ\n εὐλογήσας \n αὐτόν,\n ",
            "1":"\n ᾧ καὶ\n δεκάτην ἀπὸ πάντων \n ἐμέρισεν Ἀβραάμ, πρῶτον μὲν ἑρμηνευόμενος Βασιλεὺς\n\nΔικαιοσύνης ἔπειτα δὲ καὶ\n βασιλεὺς Σαλήμ, \n ὅ ἐστιν\n\nβασιλεὺς Εἰρήνης,\n ",
            "2":"\n ἀπάτωρ, ἀμήτωρ, ἀγενεαλόγητος,\n\nμήτε ἀρχὴν ἡμερῶν μήτε ζωῆς τέλος ἔχων, ἀφωμοιωμένος \n\nδὲ τῷ υἱῷ τοῦ θεοῦ, μένει\n ἱερεὺς \n εἰς τὸ\n \n διηνεκές.\n ",
            "3":"\n Θεωρεῖτε δὲ πηλίκος οὗτος ᾧ\n δεκάτην Ἀβραὰμ ἔδωκεν \n ἐκ τῶν ἀκροθινίων ὁ πατριάρχης.\n ",
            "4":"\n καὶ οἱ μὲν ἐκ τῶν υἱῶν Λευεὶ τὴν ἱερατίαν λαμβάνοντες\n\nἐντολὴν ἔχουσιν ἀποδεκατοῖν τὸν λαὸν κατὰ τὸν\n\nνόμον, τοῦτʼ ἔστιν τοὺς ἀδελφοὺς αὐτῶν, καίπερ ἐξεληλυθότας \n\nἐκ τῆς ὀσφύος Ἀβραάμ·\n ",
            "5":"\n ὁ δὲ μὴ γενεαλογούμενος\n\nἐξ αὐτῶν δεδεκάτωκεν Ἀβραάμ, καὶ τὸν ἔχοντα\n\nτὰς ἐπαγγελίας\n εὐλόγηκεν. \n ",
            "6":"\n χωρὶς δὲ πάσης ἀντιλογίας\n\nτὸ ἔλαττον ὑπὸ τοῦ κρείττονος εὐλογεῖται.\n ",
            "7":"\n καὶ ὧδε μὲν\n δεκάτας \n ἀποθνήσκοντες ἄνθρωποι λαμβάνουσιν, ἐκεῖ δὲ\n\nμαρτυρούμενος ὅτι ζῇ.\n ",
            "8":"\n καὶ ὡς ἔπος εἰπεῖν, διʼ Ἀβραὰμ\n\nκαὶ Λευεὶς ὁ δεκάτας λαμβάνων δεδεκάτωται,\n ",
            "9":"\n ἔτι γὰρ\n\nἐν τῇ ὀσφύϊ τοῦ πατρὸς ἦν ὅτε\n συνήντησεν αὐτῷ Μελχισεδέκ. \n ",
            "10":"\n Εἰ μὲν οὖν τελείωσις διὰ τῆς\n\nΛευειτικῆς ἱερωσύνης ἦν, ὁ λαὸς γὰρ ἐπʼ αὐτῆς νενομοθέτηται, \n\nτίς ἔτι χρεία\n κατὰ τὴν τάξιν Μελχισεδὲκ \n ἕτερον ἀνίστασθαι\n ἱερέα \n καὶ οὐ\n κατὰ τὴν τάξιν \n Ἀαρὼν λέγεσθαι;\n ",
            "11":"\n μετατιθεμένης γὰρ τῆς ἱερωσύνης\n\nἐξ ἀνάγκης καὶ νόμου μετάθεσις γίνεται.\n ",
            "12":"\n ἐφʼ ὃν γὰρ λέγεται\n\nταῦτα φυλῆς ἑτέρας μετέσχηκεν, ἀφʼ ἧς οὐδεὶς\n\nπροσέσχηκεν τῷ θυσιαστηρίῳ·\n ",
            "13":"\n πρόδηλον γὰρ ὅτι ἐξ\n\nἸούδα ἀνατέταλκεν ὁ κύριος ἡμῶν, εἰς ἣν φυλὴν περὶ\n\nἱερέων οὐδὲν Μωυσῆς ἐλάλησεν.\n ",
            "14":"\n Καὶ περισσότερον ἔτι\n\nκατάδηλόν ἐστιν, εἰ\n κατὰ τὴν \n ὁμοιότητα\n Μελχισεδὲκ \n ἀνίσταται\n ἱερεὺς \n ἕτερος,\n ",
            "15":"\n ὃς οὐ κατὰ νόμον ἐντολῆς\n\nσαρκίνης γέγονεν ἀλλὰ κατὰ δύναμιν ζωῆς ἀκαταλύτου,\n ",
            "16":"\n μαρτυρεῖται γὰρ ὅτι\n Σὺ ἱερεὺς εἰς τὸν αἰῶνα κατὰ τὴν τάξιν Μελχισεδέκ. \n ",
            "17":"\n ἀθέτησις μὲν γὰρ γίνεται\n\nπροαγούσης ἐντολῆς διὰ τὸ αὐτῆς ἀσθενὲς καὶ\n\nἀνωφελές,\n ",
            "18":"\n οὐδὲν γὰρ ἐτελείωσεν ὁ νόμος, ἐπεισαγωγὴ\n\nδὲ κρείττονος ἐλπίδος, διʼ ἧς ἐγγίζομεν τῷ θεῷ.\n ",
            "19":"\n Καὶ\n\nκαθʼ ὅσον οὐ χωρὶς ὁρκωμοσίας,?̔οἱ μὲν γὰρ χωρὶς\n\nὁρκωμοσίας εἰσὶν ἱερεῖς γεγονότες,\n ",
            "20":"\n ὁ δὲ μετὰ ὁρκωμοσίας\n \n διὰ τοῦ λέγοντος πρὸς αἰτόν\n Ὤμοσεν Κύριος, καὶ οὐ μεταμεληθήσεται, Σὺ ἱερεὺς εἰς τὸν αἰῶνα, \n ?̓\n ",
            "21":"\n κατὰ\n\nτοσοῦτο καὶ κρείττονος διαθήκης γέγονεν ἔγγυος Ἰησοῦς.\n ",
            "22":"\n Καὶ οἱ μὲν πλείονές εἰσιν γεγονότες ἱερεῖς διὰ\n\nτὸ θανάτῳ κωλύεσθαι παραμένειν·\n ",
            "23":"\n ὁ δὲ διὰ τὸ μένειν\n\nαὐτὸν\n εἰς τὸν αἰῶνα \n ἀπαράβατον· ἔχει τὴν ἱερωσύνην·\n ",
            "24":"\n ὅθεν καὶ σώζειν εἰς τὸ παντελὲς δύναται τοὺς\n\nπροσερχομένους διʼ αὐτοῦ τῷ θεῷ, πάντοτε ζῶν εἰς τὸ\n\nἐντυγχάνειν ὑπὲρ αὐτῶν.\n ",
            "25":"\n Τοιοῦτος γὰρ ἡμῖν\n\n[καὶ] ἔπρεπεν ἀρχιερεύς, ὅσιος, ἄκακος, ἀμίαντος, κεχωρισμένος \n\nἀπὸ τῶν ἁμαρτωλῶν, καὶ ὑψηλότερος τῶν\n\nοὐρανῶν γενόμενος·\n ",
            "26":"\n ὃς οὐκ ἔχει καθʼ ἡμέραν ἀνάγκην,\n\nὥσπερ οἱ ἀρχιερεῖς, πρότερον ὑπὲρ τῶν ἰδίων ἁμαρτιῶν\n\nθυσίας ἀναφέρειν, ἔπειτα τῶν τοῦ λαοῦ·?̔τοῦτο γὰρ\n\nἐποίησεν ἐφάπαξ ἑαυτὸν ἀνενέγκας·̓\n ",
            "27":"\n ὁ νόμος γὰρ ἀνθρώπους \n\nκαθίστησιν ἀρχιερεῖς ἔχοντας ἀσθένειαν, ὁ λόγος\n\nδὲ τῆς ὁρκωμοσίας τῆς μετὰ τὸν νόμον\n υἱόν, εἰς τὸν αἰῶνα \n τετελειωμένον."
        },
        "7":{
            "0":"\n \n Κεφάλαιον δὲ ἐπὶ τοῖς λεγομένοις, τοιοῦτον ἔχομεν\n\nἀρχιερέα, ὃς\n ἐκάθισεν ἐν δεξιᾶ \n τοῦ θρόνου τῆς μεγαλωσύνης \n\nἐν τοῖς οὐρανοῖς,\n ",
            "1":"\n τῶν ἁγίων λειτουργὸς καὶ\n τῆς σκηνῆς \n τῆς ἀληθινῆς,\n ἣν ἔπηξεν ὁ κύριος, \n οὐκ ἄνθρωπος.\n ",
            "2":"\n πᾶς γὰρ ἀρχιερεὺς εἰς τὸ προσφέρειν\n\nδῶρά τε καὶ θυσίας καθίσταται· ὅθεν ἀναγκαῖον ἔχειν\n\nτι καὶ τοῦτον ὃ προσενέγκῃ.\n ",
            "3":"\n εἰ μὲν οὖν ἦν ἐπὶ γῆς,\n\nοὐδʼ ἂν ἦν ἱερεύς, ὄντων τῶν προσφερόντων κατὰ νόμον\n\nτὰ δῶρα·\n ",
            "4":"\n ?̔οἵτινες ὑποδείγματι καὶ σκιᾷ λατρεύουσιν τῶν\n\nἐπουρανίων, καθὼς κεχρημάτισται Μωυσῆς μέλλων ἐπιτελεῖν \n\nτὴν σκηνήν,\n Ὅρα \n γάρ, φησίν,\n ποιήσεις πάντα gt κατὰ τὸν τύπον τὸν δειχθέντα σοι ἐν τῷ ὄρει· \n ",
            "5":"\n ?̓ νῦν \n\nδὲ διαφορωτέρας τέτυχεν λειτουργίας, ὅσῳ καὶ κρείττονός\n\nἐστιν διαθήκης μεσίτης, ἥτις ἐπὶ κρείττοσιν ἐπαγγελίαις\n\nνενομοθέτηται.\n ",
            "6":"\n εἰ γὰρ ἡ πρώτη ἐκείνη ἦν ἄμεμπτος,\n \n οὐκ ἂν δευτέρας ἐζητεῖτο τόπος·\n ",
            "7":"\n μεμφόμενος γὰρ αὐτοὺς\n\nλέγει\n \n Ἰδοὺ ἡμέραι ἔρχονται, λέγει Κύριος, \n καὶ συντελέσω ἐπὶ τὸν οἶκον Ἰσραὴλ καὶ ἐπι \n \n τὸν οἶκον Ἰούδα διαθήκην καινήν, \n ",
            "8":"\n \n οὐ κατὰ τὴν διαθήκην ἣν ἐποίησα τοῖς πατράσιν \n αὐτῶν \n ἐν ἡμέρᾳ ἐπιλαβομένου μου τῆς χειρὸς αὐτῶν \n ἐξαγαγεῖν αὐτοὺς ἐκ γῆξ Αἰγύπτου, \n ὁlt*gtτι αὐτοὶ οὐκ ἐνέμειναν ἐν τῇ διαθήκῃ μου, \n \n κἀγὼ ἠμέλησα αὐτῶν, λέγει Κύριος. \n ",
            "9":"\n \n ὅτι αὕτη ἡ διαθήκη ἣν διαθήσομαι τῷ οἴκῳ \n Ἰσραήλ \n μετὰ τὰς ἡμέρας ὲκείνας, λέγει Κύριος, \n διδοὺς νόμους μου εἰς τὴν διάνοιαν αὐτῶν, \n καὶ ἐπὶ καρδίας αὐτῶν ἐπιγράψω αὐτούς, \n καὶ ἔσομαι αὐτοῖς εἰς θεόν \n \n καὶ αὐτοὶ ἔσονται μοι εἰς λαόν. \n ",
            "10":"\n \n καὶ οὐ μὴ διδάξωσιν ἕκαστος τὸν πολίτην αὐτοῦ \n καὶ ἕκαστος τὸν ἀδελφὸν αὐτοῦ, λέγων Γνῶθι \n τὸν κύριον, \n ὅτι παντες εἰδήσουσίν με \n \n ἀπὸ μικροῦ ἕως μεγάλου αὐτῶν. \n ",
            "11":"\n \n ὅτι ἵλεως ἔσομαι ταῖς ἀδικίαις αὐτῶν, \n καὶ τῶν ἁμαρτιῶν αὐτῶν οὐ μὴ μνησθῶ ἔτι. \n \n ",
            "12":"\n \n ἐν τῷ λέγειν\n Καινήν \n πεπαλαίωκεν τὴν πρώτην, τὸ δὲ\n\nπαλαιούμενον καὶ γηράσκον ἐγγὺς ἀφανισμοῦ."
        },
        "8":{
            "0":"\n \n Εἶχε μὲν οὖν [καὶ] ἡ πρώτη δικαιώματα λατρείας τό\n\nτε ἅγιον κοσμικόν.\n ",
            "1":"\n σκηνὴ γὰρ κατεσκευάσθη· ἡ πρώτη\n\nἐν ᾗ ἥ τε λυχνία καὶ ἡ τράπεζα καὶ ἡ πρόθεσις τῶν\n\n\n\n ἄρτων, \n\nἥτις λέγεται Ἅγια·\n ",
            "2":"\n μετὰ δὲ τὸ δεύτερον καταπέτασμα\n\nσκηνὴ ἡ λεγομένη Ἅγια Ἁγίων,\n ",
            "3":"\n χρυσοῦν ἔχουσα\n\nθυμιατήριον καὶ τὴν κιβωτὸν τῆς διαθήκης περικεκαλυμμένην\n \n πάντοθεν χρυσίῳ, ἐν ᾗ στάμνος χρυσῆ ἔχουσα τὸ\n\nμάννα καὶ ἡ ῥάβδος Ἀαρὼν ἡ βλαστήσασα καὶ αἱ πλάκες \n\nτῆς διαθήκης,\n ",
            "4":"\n ὑπεράνω δὲ αὐτῆς Χερουβεὶν δόξης\n\nκατασκιάζοντα τὸ ἱλαστήριον· περὶ ὧν οὐκ ἔστιν νῦν\n\nλέγειν κατὰ μέρος.\n ",
            "5":"\n Τούτων δὲ οὕτως κατεσκευασμένων,\n\nεἰς μὲν τὴν πρώτην σκηνὴν διὰ παντὸς εἰσίασιν οἱ ἱερεῖς\n\nτὰς λατρείας ἐπιτελοῦντες,\n ",
            "6":"\n εἰς δὲ τὴν δευτέραν ἅπαξ τοῦ\n\nἐνιαυτοῦ μόνος ὁ ἀρχιερεύς, οὐ χωρὶς αἵματος, ὃ προσφέρει\n\nὑπὲρ ἑαυτοῦ καὶ τῶν τοῦ λαοῦ ἀγνοημάτων,\n ",
            "7":"\n τοῦτο δηλοῦντος \n\nτοῦ πνεύματος τοῦ ἁγίου, μήπω πεφανερῶσθαι τὴν τῶν\n\nἁγίων ὁδὸν ἔτι τῆς πρώτης σκηνῆς ἐχούσης στάσιν,\n ",
            "8":"\n ἥτις\n\nπαραβολὴ εἰς τὸν καιρὸν τὸν ἐνεστηκότα, καθʼ ἣν δῶρά\n\nτε καὶ θυσίαι προσφέρονται μὴ δυνάμεναι κατὰ συνείδησιν\n\nτελειῶσαι τὸν λατρεύοντα,\n ",
            "9":"\n μόνον ἐπὶ βρώμασιν καὶ πόμασιν \n\nκαὶ διαφόροις βαπτισμοῖς, δικαιώματα σαρκὸς μέχρι \n\nκαιροῦ διορθώσεως ἐπικείμενα.\n ",
            "10":"\n Χριστὸς\n\nδὲ παραγενόμενος ἀρχιερεὺς τῶν γενομένων ἀγαθῶν διὰ \n\nτῆς μείζονος καὶ τελειοτέρας σκηνῆς οὐ χειροποιήτου,\n\nτοῦτʼ ἔστιν οὐ ταύτης τῆς κτίσεως,\n ",
            "11":"\n οὐδὲ διʼ αἵματος τράγων\n\nκαὶ μόσχων διὰ δὲ τοῦ ἰδίου αἵματος, εἰσῆλθεν ἐφάπαξ εἰς\n\nτὰ ἅγια, αἰωνίαν λύτρωσιν εὑράμενος.\n ",
            "12":"\n εἰ γὰρ τὸ αἷμα\n\nτράγων καὶ ταύρων καὶ σποδὸς δαμάλεως ῥαντίζουσα τοὺς\n\nκεκοινωμένους ἁγιάζει πρὸς τὴν τῆς σαρκὸς καθαρότητα,\n ",
            "13":"\n πόσῳ μᾶλλον τὸ αἷμα τοῦ χριστοῦ, \n\nὃς διὰ πνεύματος\n\nαἰωνίου ἑαυτὸν προσήνεγκεν ἄμωμον τῷ θεῷ, καθαριεῖ\n\nτὴν συνείδησιν ἡμῶν ἀπὸ νεκρῶν ἔργων εἰς τὸ λατρεύειν \n\nθεῷ ζῶντι.\n ",
            "14":"\n Καὶ διὰ τοῦτο διαθήκης καινῆς μεσίτης\n\nἐστίν, ὅπως θανάτου γενομένου εἰς ἀπολύτρωσιν τῶν ἐπὶ\n\nτῇ πρώτῃ διαθήκῃ παραβάσεων τὴν ἐπαγγελίαν λάβωσιν\n\nοἱ κεκλημένοι τῆς αἰωνίου κληρονομίας.\n ",
            "15":"\n ὅπου γὰρ διαθήκη, \n\nθάνατον ἀνάγκη φέρεσθαι τοῦ διαθεμένου·\n ",
            "16":"\n διαθήκη\n\nγὰρ ἐπὶ νεκροῖς βεβαία, ἐπεὶ μὴ τότε ἰσχύει ὅτε ζῇ ὁ\n ",
            "17":"\n διαθέμενος. Ὅθεν οὐδὲ ἡ πρώτη χωρὶς αἵματος ἐνκεκαίνισται·\n \n ",
            "18":"\n λαληθείσης γὰρ πάσης ἐντολῆς κατὰ τὸν νόμον\n\nὑπὸ Μωυσέως παντὶ τῷ λαῷ, λαβὼν τὸ αἷμα τῶν μόσχων\n\nκαὶ τῶν τράγων μετὰ ὕδατος καὶ ἐρίου κοκκίνου καὶ ὑσσώπου \n\nαὐτό τε τὸ βιβλίον. καὶ πάντα τὸν λαὸν ἐράντισεν,\n ",
            "19":"\n λέγων\n \n Τοῦτο τὸ αἷμα τῆς διαθήκης ἧς ἐνετείλατο \n ",
            "20":"\n πρὸς ὑμᾶς ὁ θεός·\n \n καὶ τὴν σκηνὴν δὲ καὶ πάντα τὰ\n\nσκεύη τῆς λειτουργίας τῷ αἵματι ὁμοίως ἐράντισεν.\n ",
            "21":"\n καὶ σχεδὸν\n\nἐν αἵματι πάντα καθαρίζεται κατὰ τὸν νόμον, καὶ χωρὶς\n\nαἱματεκχυσίας οὐ γίνεται ἄφεσις.\n ",
            "22":"\n Ἀνάγκη\n\nοὖν τὰ μὲν ὑποδείγματα τῶν ἐν τοῖς οὐρανοῖς τούτοις\n\nκαθαρίζεσθαι, αὐτὰ δὲ τὰ ἐπουράνια κρείττοσι θυσίαις\n\nπαρὰ ταύτας.\n ",
            "23":"\n οὐ γὰρ εἰς χειροποίητα εἰσῆλθεν ἅγια\n\nΧριστός, ἀντίτυπα τῶν ἀληθινῶν, ἀλλʼ εἰς αὐτὸν τὸν\n\nοὐρανόν, νῦν ἐμφανισθῆναι τῷ προσώπῳ τοῦ θεοῦ ὑπὲρ\n\nἡμῶν·\n ",
            "24":"\n οὐδʼ ἵνα πολλάκις προσφέρῃ ἑαυτόν, \n\nὥσπερ ὁ\n\nἀρχιερεὺς εἰσέρχεται εἰς τὰ ἅγια κατʼ ἐνιαυτὸν ἐν αἵματι\n\nἀλλοτρίῳ,\n ",
            "25":"\n ἐπεὶ ἔδει αὐτὸν πολλάκις παθεῖν ἀπὸ καταβολῆς\n\nκόσμου· νυνὶ δὲ ἅπαξ ἐπὶ συντελείᾳ τῶν αἰώνων\n\nεἰς ἀθέτησιν τῆς ἁμαρτίας διὰ τῆς θυσίας αὐτοῦ πεφανέρωται.\n ",
            "26":"\n καὶ καθʼ ὅσον ἀπόκειται τοῖς ἀνθρώποις ἅπαξ\n\nἀποθανεῖν, \n\nμετὰ δὲ τοῦτο κρίσις,\n ",
            "27":"\n οὕτως καὶ ὁ χριστός,\n\nἅπαξ προσενεχθεὶς εἰς τὸ\n πολλῶν ἀνενεγκεῖν ἁμαρτίας, \n ἐκ δευτέρου χωρὶς ἁμαρτίας ὀφθήσεται τοῖς αὐτὸν\n\nἀπεκδεχομένοις εἰς σωτηρίαν."
        },
        "9":{
            "0":"\n \n Σκιὰν γὰρ ἔχων ὁ νόμος τῶν μελλόντων ἀγαθῶν,\n\n\n\n οὐκ αὐτὴν τὴν εἰκόνα τῶν πραγμάτων, κατʼ ἐνιαυτὸν ταῖς\n\n\n\n αὐταῖς θυσίαις ἃς προσφέρουσιν εἰς τὸ διηνεκὲς οὐδέποτε \n\nδύνανται τοὺς προσερχομένους τελειῶσαι·\n ",
            "1":"\n ἐπεὶ\n\nοὐκ ἂν ἐπαύσαντο προσφερόμεναι, διὰ τὸ μηδεμίαν ἔχειν\n\nἔτι συνείδησιν ἁμαρτιῶν τοὺς λατρεύοντας ἅπαξ κεκαθαρισμένους;\n ",
            "2":"\n ἀλλʼ ἐν αὐταῖς ἀνάμνησις ἁμαρτιῶν κατʼ ἐνι αυτόν,\n ",
            "3":"\n ἀδύνατον γὰρ αἷμα ταύρων καὶ τράγων ἀφαιρεῖν\n\nἁμαρτίας.\n ",
            "4":"\n Διὸ εἰσερχόμενος εἰς τὸν κόσμον λέγει\n \n \n Θυσίαν καὶ προσφορὰν οὐκ ἠθέλησας, σῶμα δὲ \n \n κατηρτίσω μοι· \n ",
            "5":"\n \n \n ὁλοκαυτώματα καὶ περὶ ἁμαρτίας οὐκ εὐδόκησας. \n ",
            "6":"\n \n τότε εἶπον Ἰδοὺ ἥκω, ἐν κεφαλίδι βιβλίου γέ- \n γραπται περὶ ἐμοῦ, \n τοῦ ποιῆσαι, ὁ θεός, τὸ θέλημά σου. \n \n ",
            "7":"\n \n ἀνώτερον λέγων ὅτι\n Θυσίας καὶ προσφορὰς \n καὶ\n ὁλοκαυτώματα καὶ περὶ ἁμαρτίας οὐκ ἠθέλησας οὐδὲ εὐδόκησας, \n αἵτινες κατὰ νόμον προσφέρονται,\n ",
            "8":"\n τότε \n εἴρηκεν\n Ἰδοὺ ἥκω τοῦ ποιῆσαι τὸ θέλημά σου· \n ἀναιρεῖ τὸ πρῶτον ἵνα τὸ δεύτερον στήσῃ.\n ",
            "9":"\n ἐν ᾧ\n θελήματι \n ἡγιασμένοι ἐσμὲν διὰ τῆς\n προσφορᾶς \n τοῦ\n σώματος \n Ἰησοῦ Χριστοῦ ἐφάπαξ.\n ",
            "10":"\n Καὶ πᾶς μὲν ἱερεὺς ἕστηκεν \n\nκαθʼ ἡμέραν λειτουργῶν καὶ τὰς αὐτὰς πολλάκις προσφέρων \n\nθυσίας, αἵτινες οὐδέποτε δύνανται περιελεῖν ἁμαρτίας.\n ",
            "11":"\n οὗτος δὲ μίαν ὑπὲρ ἁμαρτιῶν προσενέγκας θυσίαν εἰς τὸ\n\nδιηνεκὲς\n ἐκάθισεν ἐν δεξιᾷ \n τοῦ θεοῦ,\n ",
            "12":"\n τὸ λοιπὸν ἐκδεχόμενος\n ἕως τεθῶσιν οἱ ἐχθροὶ αὐτοῦ ὑποπόδιον τῶν ποδῶν αὐτοῦ, \n ",
            "13":"\n μιᾷ γὰρ προσφορᾷ τετελείωκεν εἰς τὸ\n\nδιηνεκὲς τοὺς ἁγιαζομένους.\n ",
            "14":"\n Μαρτυρεῖ δὲ ἡμῖν καὶ τὸ\n\nπνεῦμα τὸ ἅγιον, μετὰ γὰρ τὸ εἰρηκέναι\n ",
            "15":"\n \n Αὕτη ἡ διαθήκη ἣν διαθήσομαι \n \n πρὸς αὐτούς\n \n μετὰ τὰς ἡμέρας ἐκείνας, λέγει Κύριος, \n διδοὺς νόμους μου ἐπὶ καρδίας αὐτῶν, \n καὶ ἐπὶ τὴν διάνοιαν αὐτῶν ἐπιγράψω αὐτούς,— \n \n ",
            "16":"\n \n Καὶ τῶν ἁμαρτιῶν αὐτῶν \n καὶ\n τῶν ἀνομιῶν αὐτῶν οὐ μὴ μνησθησομαι ἔτlt*gt· \n ",
            "17":"\n ὅπου δὲ ἄφεσις τούτων,\n\nοὐκέτι προσφορὰ περὶ ἁμαρτίας.\n ",
            "18":"\n \n Ἔχοντες οὖν, αδελφοί, παρρησίαν εἰς τὴν εἴσοδον τῶν\n\nἁγίων ἐν τῷ αἵματlt*gt Ἰησοῦ,\n ",
            "19":"\n ἣν ἐνεκαίνισεν ἡμῖν ὁδὸν πρόσφατον \n\nκαὶ ζῶσαν διὰ τοῦ καταπετάσματος, τοῦτʼ ἔστιν\n\nτῆς σαρκὸς αὐτοῦ,\n ",
            "20":"\n καὶ ἱερέα μέγαlt*gt ἐπὶ\n τὸν οἰκον \n τοῦ θεοῦ,\n ",
            "21":"\n προσερχώμεθα μετὰ ἀληθινῆς καρδίας ἐν πληοοφορίᾳ\n \n πίστεως, ῤεραντισμενοι τὰς καρδίας ἀπὸ συνειδήσεως\n\nπονηρᾶς καὶ λελουσμένοι τὸ σῶμα ὕδατι καθαρῷ·\n ",
            "22":"\n κατέχωμεν\n\nτὴν ὁμολογίαν τῆς ἐλπίδος ἀκλινῆ, πιστὸς γὰρ ὁ\n\nἐπαγγειλάμενος·\n ",
            "23":"\n καὶ κατανοῶμεν ἀλλήλους εἰς παροξυσμὸν\n\nἀγάπης καὶ καλῶν ἔργων,\n ",
            "24":"\n μὴ ἐγκαταλείποντες τὴν\n\nἐπισυναγωγὴν ἑαυτῶν, καθὼς ἔθος τισίν, ἀλλὰ παρακαλοῦντες, \n\nκαὶ τοσούτῳ μᾶλλον ὅσῳ βλέπετε ἐγγίζουσαν\n\nτὴν ἡμέραν.\n ",
            "25":"\n Ἑκουσίως γὰρ ἁμαρτανόντων\n\nἡμῶν μετὰ τὸ λαβεῖν τὴν ἐπίγνωσιν τῆς ἀληθείας, οὐκέτι\n\nπερὶ ἁμαρτιῶν ἀπολείπεται θυσία,\n ",
            "26":"\n φοβερὰ δέ τις ἐκδοχὴ\n\nκρίσεως καὶ\n πυρὸς ζῆλος ἐσθίειν \n μέλλοντος\n τοὺς ὑπεναντίους. \n ",
            "27":"\n ἀθετήσας τις νόμον Μωυσέως χωρὶς οἰκτιρμῶν\n ἐπὶ δυσὶν ἢ τρισὶν μάρτυσιν ἀποθνήσκει· \n ",
            "28":"\n πόσῳ δοκεῖτε\n\nχείρονος ἀξιωθήσεται τιμωρίας ὁ τὸν υἱὸν τοῦ θεοῦ\n\nκαταπατήσας, καὶ\n τὸ αἷμα τῆς διαθήκης \n κοινὸν ἡγησάμενος \n\nἐν ᾧ ἡγιάσθη, καὶ τὸ πνεῦμα τῆς χάριτος ἐνυβρίσας.\n ",
            "29":"\n οἴδαμεν γὰρ τὸν εἰπόντα\n Ἐμοὶ ἐκδίκησις, \n ἐγὼ\n ἀνταποδώσω· \n καὶ πάλιν\n Κρινεῖ Κύριος τὸν λαὸν αὐτοῦ. \n ",
            "30":"\n φοβερὸν τὸ ἐμπεσεῖν εἰς χεῖρας θεοῦ ζῶντος.\n ",
            "31":"\n Ἀναμιμνήσκεσθε δὲ τὰς πρότερον ἡμέρας,\n\nἐν αἷς φωτισθέντες πολλὴν ἄθλησιν ὑπεμείνατε\n\nπαθημάτων,\n ",
            "32":"\n τοῦτο μὲν ὀνειδισμοῖς τε καὶ θλίψεσιν\n\nθεατριζόμενοι, τοῦτο δὲ κοινωνοὶ τῶν οὕτως ἀναστρεφομένων \n\nγενηθέντες·\n ",
            "33":"\n καὶ γὰρ τοῖς δεσμίοις συνεπαθήσατε,\n\nκαὶ τὴν ἁρπαγὴν τῶν ὑπαρχόντων ὑμῶν μετὰ χαρᾶς\n\nπροσεδέξασθε, γινώσκοντες ἔχειν ἑαυτοὺς κρείσσονα\n\nὕπαρξιν καὶ μένουσαν.\n ",
            "34":"\n Μὴ ἀποβάλητε οὖν τὴν παρρησίαν\n\nἥτις ἔχει μεγάλην μισθαποδοσίαν, ὑμῶν,\n ",
            "35":"\n ὑπομονῆς\n\nγὰρ ἔχετε χρείαν ἵνα τὸ θέλημα τοῦ θεοῦ ποιήσαντες\n\nκομίσησθε τὴν ἐπαγγελίαν·\n ",
            "36":"\n \n ἔτι γὰρ μικρὸν ὅσον ὅσον, \n \n ὁ\n ἐρχόμενος ἥξει καὶ οὐ χρονίσει· \n ",
            "37":"\n \n \n ὁ δὲ δίκαιός [μου] ἐκ πίστεως ζήσεται, \n \n \n \n καὶ\n ἐὰν ὑποστείληται, οὐκ εὐδοκεῖ ἡ ψυχή μου ἐν αὐτῷ. \n \n \n ",
            "38":"\n \n ἡμεῖς δὲ οὐκ ἐσμὲν\n ὑποστολῆς \n εἰς ἀπώλειαν, ἀλλὰ\n πίστεως \n εἰς περιποίησιν ψυχῆς."
        },
        "10":{
            "0":"\n \n Ἔστιν δὲ πίστις ἐλπιζομένων ὑπόστασις, πραγμάτων \n\nἔλεγχος οὐ βλεπομένων·\n ",
            "1":"\n ἐν ταύτῃ γὰρ ἐμαρτυρήθησαν\n\nοἱ πρεσβύτεροι.\n ",
            "2":"\n Πίστει νοοῦμεν κατηρτίσθαι\n\nτοὺς αἰῶνας ῥήματι θεοῦ, εἰς τὸ μὴ ἐκ φαινομένων τὸ\n\nβλεπόμενον γεγονέναι.\n ",
            "3":"\n Πίστει πλείονα θυσίαν Ἅβελ\n\nπαρὰ Καὶν προσήνεγκεν τῷ θεῷ, διʼ ἧς ἐμαρτυρήθη εἶναι\n\nδίκαιος, μαρτυροῦντος\n ἐπὶ τοῖς δώροις αὐτοῦ τοῦ θεοῦ, \n καὶ διʼ αὐτῆς ἀποθανὼν ἔτι λαλεῖ.\n ",
            "4":"\n Πίστει\n\nἙνὼχ μετετέθη τοῦ μὴ ἰδεῖν θάνατον, καὶ\n οὐχ ηὑρίσκετο διότι μετέθηκεν αὐτὸν ὁ θεός· \n πρὸ γὰρ τῆς μεταθέσεως \n\nμεμαρτύρηται\n εὐαρεστηκέναι τῷ θεῷ, \n ",
            "5":"\n χωρὶς δὲ\n\nπίστεως ἀδύνατον\n εὐαρεστῆσαι, \n πιστεῦσαι γὰρ δεῖ τὸν\n\nπροσερχόμενον [τῷ] θεῷ ὅτι ἔστιν καὶ τοῖς ἐκζητοῦσιν\n\nαὐτὸν μισθαποδότης γίνεται.\n ",
            "6":"\n Πίστει χρηματισθεὶς Νῶε\n\nπερὶ τῶν μηδέπω βλεπομένων εὐλαβηθεὶς κατεσκεύασεν\n\nκιβωτὸν εἰς σωτηρίαν τοῦ οἴκου αὐτοῦ, διʼ ἧς κατέκρινεν\n\nτὸν κόσμον, καὶ τῆς κατὰ πίστιν δικαιοσύνης ἐγένετο\n\nκληρονόμος.\n ",
            "7":"\n Πίστει καλούμενος Ἀβραὰμ ὑπήκουσεν\n ἐξελθεῖν \n εἰς τόπον ὃν ἤμελλεν λαμβάνειν εἰς κληρονομίαν, \n\nκαὶ\n ἐξῆλθεν \n μὴ ἐπιστάμενος ποῦ ἔρχεται.\n ",
            "8":"\n Πίστει\n παρῴκησεν \n εἰς γῆν τῆς ἐπαγγελίας ὡς ἀλλοτρίαν, ἐν\n\nσκηναῖς κατοικήσας μετὰ Ἰσαὰκ καὶ Ἰακὼβ τῶν συνκληρονόμων \n\nτῆς ἐπαγγελίας τῆς αὐτῆς·\n ",
            "9":"\n ἐξεδέχετο γὰρ\n\nτὴν τοὺς θεμελίους ἔχουσαν πόλιν, ἧς τεχνίτης καὶ δημιουργὸς \n\nὁ θεός.\n ",
            "10":"\n Πίστει καὶ αὐτὴ Σάρρα δύναμιν εἰς \n\nκαταβολὴν σπέρματος ἔλαβεν καὶ παρὰ καιρὸν ἡλικίας,\n\nἐπεὶ πιστὸν ἡγήσατο τὸν ἐπαγγειλάμενον·\n ",
            "11":"\n διὸ καὶ ἀφʼ ἑνὸς\n\n\n\nἐγεννήθησαν, καὶ ταῦτα νενεκρωμένου,\n καθὼς τὰ ἄστρα τοῦ οὐρανοῦ \n τῷ πλήθει\n καὶ ὡς ἡ ἄμμος ἡ παρὰ τὸ \n \n χεῖλος τῆς θαλάσσης \n ἡ ἀναρίθμητος.\n ",
            "12":"\n Κατὰ\n\nπίστιν ἀπέθανον οὗτοι πάντες, μὴ κομισάμενοι τὰς ἐπαγγελίας, \n\nἀλλὰ πόρρωθεν αὐτὰς ἰδόντες καὶ ἀσπασάμενοι,\n\nκαὶ ὁμολογήσαντες ὅτι\n ξένοι καὶ παρεπίδημοί \n εἰσιν\n ἐπὶ τῆς γῆς· \n ",
            "13":"\n οἱ γὰρ τοιαῦτα λέγοντες ἐμφανίζουσιν ὅτι\n\nπατρίδα ἐπιζητοῦσιν.\n ",
            "14":"\n καὶ εἰ μὲν ἐκείνης ἐμνημόνευον\n\nἀφʼ ἧς ἐξέβησαν, \n\nεἶχον ἂν καιρὸν ἀνακάμψαι·\n ",
            "15":"\n νῦν δὲ\n\nκρείττονος ὀρέγονται, τοῦτʼ ἔστιν ἐπουρανίου. διὸ οὐκ ἐπαισχύνεται \n\nαὐτοὺς ὁ θεὸς θεὸς ἐπικαλεῖσθαι αὐτῶν,\n\nἡτοίμασεν γὰρ αὐτοῖς πόλιν.\n ",
            "16":"\n Πίστει\n προσενήνοχεν Ἀβραὰμ τὸν Ἰσαὰκ πειραζόμενος, \n καὶ τὸν\n\nμονογενῆ προσέφερεν ὁ τὰς ἐπαγγελίας ἀναδεξάμενος,\n\nπρὸς ὃν ἐλαλήθη ὅτι ",
            "17":"\n Ἐν Ἰξαὰκ κληθήσεταί σοι\n\nξπέρμα,\n \n ",
            "18":"\n λογισάμενος ὅτι καὶ ἐκ νεκρῶν ἐγείρειν δυνατὸς\n\nὁ θεός· ὅθεν αὐτὸν καὶ ἐν παραβολῇ ἐκομίσατο.\n ",
            "19":"\n Πίστει καὶ περὶ μελλόντων εὐλόγησεν Ἰσαὰκ\n\nτὸν Ἰακὼβ καὶ τὸν Ἠσαῦ.\n ",
            "20":"\n Πίστει Ἰακὼβ ἀποθνήσκων\n\nἕκαστον τῶν υἱῶν Ἰωσὴφ εὐλόγησεν, καὶ\n προσεκύνησεν ἐπὶ τὸ ἄκρον τῆς ῥάβδου αὐτοῦ. \n ",
            "21":"\n Πίστει\n\nἸωσὴφ τελευτῶν περὶ τῆς ἐξόδου τῶν υἱῶν Ἰσραὴλ ἐμνημόνευσεν, \n\nκαὶ περὶ τῶν ὀστέων αὐτοῦ ἐνετείλατο.\n ",
            "22":"\n Πίστει\n\nΜωυσῆς γεννηθεὶς\n ἐκρύβη τρίμηνον \n ὑπὸ τῶν πατέρων\n\nαὐτοῦ, διότι\n εἶδον ἀστεῖον \n τὸ παιδίον καὶ οὐκ ἐφοβή \n\nθησαν τὸ διάταγμα τοῦ βασιλέως.\n ",
            "23":"\n Πίστει\n Μωυσῆς μέγας γενόμενος \n ἠρνήσατο λέγεσθαι υἱὸς θυγατρὸς\n\nΦαραώ,\n ",
            "24":"\n μᾶλλον ἑλόμενος συνκακουχεῖσθαι τῷ λαῷ τοῦ\n\nθεοῦ ἢ πρόσκαιρον ἔχειν ἁμαρτίας ἀπόλαυσιν,\n ",
            "25":"\n μείζονα\n\nπλοῦτον ἡγησάμενος τῶν Αἰγύπτου θησαυρῶν\n τὸν ὀνειδισμὸν τοῦ χριστοῦ, \n ἀπέβλεπεν γὰρ εἰς τὴν μισθαποδοσίαν.\n ",
            "26":"\n Πίστει κατέλιπεν Αἴγυπτον, \n\nμὴ φοβηθεὶς τὸν\n\nθυμὸν τοῦ βασιλέως, τὸν γὰρ ἀόρατον ὡς ὁρῶν ἐκαρτέρησεν.\n ",
            "27":"\n Πίστει πεποίηκεν\n τὸ πάσχα \n καὶ τὴν πρόσχυσιν\n τοῦ αἵματος, \n ἵνα μὴ\n ὁ ὀλοθρεύων \n τὰ πρωτότοκα θίγῃ\n \n αὐτῶν.\n ",
            "28":"\n Πίστει διέβησαν τὴν Ἐρυθρὰν Θάλασσαν ὡς\n\nδιὰ ξηρᾶς γῆς, ἧς πεῖραν λαβόντες οἱ Αἰγύπτιοι κατεπόθησαν.\n ",
            "29":"\n Πίστει τὰ τείχη Ἰερειχὼ ἔπεσαν κυκλωθέντα\n\nἐπὶ ἑπτὰ ἡμέρας.\n ",
            "30":"\n Πίστει Ῥαὰβ ἡ πόρνη οὐ συναπώλετο \n\nτοῖς ἀπειθήσασιν, δεξαμένη τοὺς κατασκόπους\n\nμετʼ εἰρήνης.\n ",
            "31":"\n Καὶ τί ἔτι λέγω; ἐπιλείψει με\n\nγὰρ διηγούμενον ὁ χρόνος περὶ Γεδεών, Βαράκ, Σαμψών,\n\nἸεφθάε, \n\nΔαυείδ τε καὶ Σαμουὴλ καὶ τῶν προφητῶν,\n ",
            "32":"\n οἳ\n\nδιὰ πίστεως κατηγωνίσαντο βασιλείας, ἠργάσαντο δικαιοσύνην, \n\nἐπέτυχον ἐπαγγελιῶν, ἔφραξαν στόματα λεόντων,\n ",
            "33":"\n ἔσβεσαν δύναμιν πυρός, \n\nἔφυγον στόματα μαχαίρης, ἐδυναμώθησαν \n\nἀπὸ ἀσθενείας, ἐγενήθησαν ἰσχυροὶ ἐν πολέμῳ,\n\nπαρεμβολὰς ἔκλιναν ἀλλοτρίων·\n ",
            "34":"\n ἔλαβον †γυναῖκες† ἐξ \n\nἀναστάσεως τοὺς νεκροὺς αὐτῶν· ἄλλοι δὲ ἐτυμπανίσθησαν, \n\nοὐ προσδεξάμενοι τὴν ἀπολύτρωσιν, ἵνα κρείττονος\n\nἀναστάσεως τύχωσιν·\n ",
            "35":"\n ἕτεροι δὲ ἐμπαιγμῶν καὶ μαστίγων\n\nπεῖραν ἔλαβον, \n\nἔτι δὲ δεσμῶν καὶ φυλακῆς·\n ",
            "36":"\n ἐλιθάσθησαν,\n\n ἐπειράσθησαν, ἐπρίσθησαν, ἐν φόνῳ μαχαίρης ἀπέθανον, \n\nπεριῆλθον ἐν μηλωταῖς, ἐν αἰγίοις δέρμασιν, ὑστερούμενοι, \n\nθλιβόμενοι, κακουχούμενοι,\n ",
            "37":"\n ὧν οὐκ ἦν ἄξιος ὁ κόσμος \n\nἐπὶ ἐρημίαις πλανώμενοι καὶ ὄρεσι καὶ σπηλαίοις \n\nκαὶ ταῖς ὀπαῖς τῆς γῆς.\n ",
            "38":"\n Καὶ οὗτοι πάντες\n\nμαρτυρηθέντες διὰ τῆς πίστεως οὐκ ἐκομίσαντο τὴν ἐπαγγελίαν,\n ",
            "39":"\n τοῦ θεοῦ περὶ ἡμῶν κρεῖττόν τι προβλεψαμένου,\n\nἵνα μὴ χωρὶς ἡμῶν τελειωθῶσιν."
        },
        "11":{
            "0":"\n \n Τοιγαροῖν καὶ ἡμεῖς, τοσοῦτον ἔχοντες περικείμενον\n\nἡμῖν νέφος μαρτύρων, ὄγκον ἀποθέμενοι πάντα καὶ τὴν\n\nεὐπερίστατον ἁμαρτίαν, διʼ ὑπομονῆς τρέχωμεν τὸν προκείμενον \n\nἡμῖν ἀγῶνα,\n ",
            "1":"\n ἀφορῶντες εἰς τὸν τῆς πίστεως\n\nἀρχηγὸν καὶ τελειωτὴν Ἰησοῦν, ὃς ἀντὶ τῆς προκειμένης\n\nαὐτῷ χαρᾶς ὑπέμεινεν σταυρὸν αἰσχύνης καταφρονήσας,\n ἐν δεξιᾷ \n τε τοῦ θρόνου τοῦ θεοῦ\n κεκάθικεν. \n ",
            "2":"\n ἀναλογίσασθε \n\nγὰρ τὸν τοιαύτην ὑπομεμενηκότα ὑπὸ\n τῶν ἁμαρτω- \n \n λῶν εἰς ἑαυτοὺς \n ἀντιλογίαν, ἵνα μὴ κάμητε ταῖς ψυχαῖς\n\nὑμῶν ἐκλυόμενοι.\n ",
            "3":"\n Οὔπω μέχρις αἵματος ἀντικατέστητε\n\nπρὸς τὴν ἁμαρτίαν ἀνταγωνιζόμενοι,\n ",
            "4":"\n καὶ ἐκλέλησθε\n\nτῆς παρακλήσεως, ἥτις ὑμῖν ὡς υἱοῖς διαλέγεται,\n \n υἱέ μου, μὴ ὀλιγώρει παιδείας Κυρίου, \n \n μηδὲ ἐκλύου ὑπʼ αὐτοῦ ἐλεγχόμενος· \n ",
            "5":"\n \n ὃν γὰρ ἀγαπᾷ Κύριος παιδεύει, \n μαστιγοῖ δὲ πάντα υἱὸν ὃν παραδέχεται. \n \n ",
            "6":"\n \n εἰς παιδείαν ὑπομένετε· ὡς υἱοῖς ὑμῖν προσφέρεται ὁ θεός·\n\nτίς γὰρ υἱὸς ὃν οὐ παιδεύει πατήρ;\n ",
            "7":"\n εἰ δὲ χωρίς ἐστε\n\nπαιδείας ἧς μέτοχοι γεγόνασι πάντες, ἄρα νόθοι καὶ\n\nοὐχ υἱοί ἐστε.\n ",
            "8":"\n εἶτα τοὺς μὲν τῆς σαρκὸς ἡμῶν πατέρας\n\nεἴχομεν παιδευτὰς καὶ ἐνετρεπόμεθα· οὐ πολὺ μᾶλλον\n\nὑποταγησόμεθα τῷ πατρὶ τῶν πνευμάτων καὶ ζήσομεν;\n ",
            "9":"\n οἱ μὲν γὰρ πρὸς ὀλίγας ἡμέρας κατὰ τὸ δοκοῦν αὐτοῖς\n\nἐπαίδευον, ὁ δὲ ἐπὶ τὸ συμφέρον εἰς τὸ μεταλαβεῖν τῆς\n\n\n\n ἁγιότητος αὐτοῦ.\n ",
            "10":"\n πᾶσα μὲν παιδεία πρὸς μὲν τὸ παρὸν\n\nοὐ δοκεῖ χαρᾶς εἶναι ἀλλὰ λύπης, ὕστερον δὲ καρπὸν εἰρηνικὸν \n\nτοῖς διʼ αὐτῆς γεγυμνασμένοις ἀποδίδωσιν δικαιοσύνης.\n ",
            "11":"\n Διὸ τὰς παρειμένας χεῖρας καὶ τὰ παραλελυ- \n μένα γόνατα ἀνορθώσατε, \n ",
            "12":"\n καὶ\n τροχιὰς ὀρθὰς ποιεῖτε τοῖς ποσὶν \n ὑμῶν, ἵνα μὴ τὸ χωλὸν ἐκτραπῇ, ἰαθῇ δὲ μᾶλλον.\n ",
            "13":"\n Εἰρήνην διώκετε \n μετὰ πάντων, \n\nκαὶ\n\nτὸν ἁγιασμόν, οὗ χωρὶς οὐδεὶς ὄψεται τὸν κύριον,\n ",
            "14":"\n ἐπισκοποῦντες\n\nμή τις ὑστερῶν ἀπὸ τῆς χάριτος τοῦ θεοῦ,\n μή τις ῥίζα πικρίας ἄνω φύουσα ἐνοχλῇ \n καὶ διʼ αὐτῆς\n\nμιανθῶσιν οἱ πολλοί,\n ",
            "15":"\n μή τις πόρνος ἢ βέβηλος ὡς Ἠσαῦ,\n\nὃς ἀντὶ βρώσεως μιᾶς\n ἀπέδετο τὰ πρωτοτόκια \n ἑαυτοῦ.\n ",
            "16":"\n ἴστε γὰρ ὅτι καὶ μετέπειτα θέλων κληρονομῆσαι τὴν\n\nεὐλογίαν ἀπεδοκιμάσθη, μετανοίας γὰρ τόπον οὐχ εὗρεν,\n\nκαίπερ μετὰ δακρύων ἐκζητήσας αὐτήν.\n ",
            "17":"\n Οὐ\n\nγὰρ προσεληλύθατε ψηλαφωμένῳ καὶ\n κεκαυμένῳ πυρὶ \n καὶ\n γνόφῳ \n καὶ\n \n ζόφῳ καὶ θυέλλῃ \n ",
            "18":"\n καὶ σάλπιγγος ἤχῳ\n \n \n καὶ φωνῇ ῥημάτων, \n ἧς οἱ ἀκούσαντες παρῃτήσαντο \n\nπροστεθῆναι αὐτοῖς λόγον·\n ",
            "19":"\n οὐκ ἔφερον γὰρ τὸ διαστελλόμενον\n Κἂν θηρίον θίγῃ τοῦ ὄρους, λιθοβοληθήσεται· \n ",
            "20":"\n καί, \n\nοὕτω φοβερὸν ἦν τὸ φανταζόμενον,\n\nΜωυσῆς εἶπεν\n Ἐκφοβός εἰμι \n καὶ ἔντρομος.\n ",
            "21":"\n ἀλλὰ \n\nπροσεληλύθατε Σιὼν ὄρει καὶ πόλει θεοῦ ζῶντος, Ἰερουσαλὴμ \n\nἐπουρανίῳ, καὶ μυριάσιν ἀγγέλων, πανηγύρει\n ",
            "22":"\n καὶ\n\nἐκκλησίᾳ πρωτοτόκων ἀπογεγραμμένων ἐν οὐρανοῖς, καὶ\n\nκριτῇ θεῷ πάντων, καὶ πνεύμασι δικαίων τετελειωμένων,\n ",
            "23":"\n καὶ διαθήκης νέας μεσίτῃ Ἰησοῦ, \n\nκαὶ αἵματι ῥαντισμοῦ\n\nκρεῖττον λαλοῦντι παρὰ τὸν Ἅβελ.\n ",
            "24":"\n Βλέπετε μὴ παραιτήσησθε \n\nτὸν λαλοῦντα· εἰ γὰρ ἐκεῖνοι οὐκ ἐξέφυγον\n\nἐπὶ γῆς παραιτησάμενοι τὸν χρηματίζοντα, πολὺ μᾶλλον \n\nἡμεῖς οἱ τὸν ἀπʼ οὐρανῶν ἀποστρεφόμενοι·\n ",
            "25":"\n οὗ ἡ \n\nφωνὴ τὴν γῆν ἐσάλευσεν τότε, νῦν δὲ ἐπήγγελται λέγων\n Ἔτι ἅπαξ ἐγὼ σείσω \n οὐ μόνον\n τὴν γῆν \n ἀλλὰ καὶ\n τὸν οὐρανόν. \n ",
            "26":"\n τὸ δέ\n Ἔτι ἅπαξ \n δηλοῖ [τὴν] τῶν σαλευομένων \n\nμετάθεσιν ὡς πεποιημένων, ἵνα μείνῃ τὰ μὴ σαλευόμενα.\n ",
            "27":"\n Διὸ βασιλείαν ἀσάλευτον παραλαμβάνοντες\n\nἔχωμεν χάριν, διʼ ἧς λατρεύωμεν εὐαρέστως τῷ θεῷ\n\nμετὰ εὐλαβείας καὶ δέους,\n ",
            "28":"\n καὶ γὰρ ὁ\n θεὸς \n ἡμῶν\n πῦρ καταναλίσκον."
        },
        "12":{
            "0":"\n \n Ἡ φιλαδελφία μενέτω.\n ",
            "1":"\n τῆς φιλοξενίας μὴ ἐπιλανθάνεσθε, \n\nδιὰ ταύτης γὰρ ἔλαθόν τινες ξενίσαντες ἀγγέλους.\n ",
            "2":"\n μιμνήσκεσθε τῶν δεσμίων ὡς συνδεδεμένοι, \n\nτῶν κακουχουμένων \n\nὡς καὶ αὐτοὶ ὄντες ἐν σώματι.\n ",
            "3":"\n Τίμιος ὁ\n\nγάμος ἐν πᾶσιν καὶ ἡ κοίτη ἀμίαντος, πόρνους γὰρ καὶ\n\nμοιχοὺς κρινεῖ ὁ θεός.\n ",
            "4":"\n Ἀφιλάργυρος ὁ τρόπος· ἀρκούμενοι \n\nτοῖς παροῦσιν· αὐτὸς γὰρ εἴρηκεν\n Οὐ μή σε ἀνῶ οὐδʼ οὐ μή σε ἐγκαταλίπω· \n ",
            "5":"\n ὥστε θαρροῦντας\n\nἡμᾶς λέγειν\n \n Κύριος ἐμοὶ βοηθός, οὐ φοβηθήσομαι· \n τί ποιήσει μοι ἄνθρωπος; \n \n \n ",
            "6":"\n \n Μνημονεύετε τῶν ἡγουμένων ὑμῶν, οἵτινες ἐλάλησαν\n\nὑμῖν τὸν λόγον τοῦ θεοῦ, ὧν ἀναθεωροῦντες τὴν ἔκβασιν\n\nτῆς ἀναστροφῆς μιμεῖσθε τὴν πίστιν.\n ",
            "7":"\n Ἰησοῦς\n\nΧριστὸς ἐχθὲς καὶ σήμερον ὁ αὐτός, καὶ εἰς τοὺς αἰῶνας.\n\nδιδαχαῖς ποικίλαις καὶ ξέναις μὴ παραφέρεσθε·\n ",
            "8":"\n καλὸν γὰρ\n\nχάριτι βεβαιοῦσθαι τὴν καρδίαν, οὐ βρώμασιν, ἐν οἷς\n\n\n\n οὐκ ὠφελήθησαν οἱ περιπατοῦντες.\n ",
            "9":"\n ἔχομεν θυσιαστήριον\n\nἐξ οὗ φαγεῖν οὐκ ἔχουσιν [ἐξουσίαν] οἱ τῇ σκηνῇ λατρεύοντες.\n ",
            "10":"\n ὧν γὰρ\n εἰσφέρεται \n ζῴων\n τὸ αἷμα περὶ ἁμαρτίας εἰς τὰ ἅγια \n διὰ τοῦ ἀρχιερέως, τούτων τὰ σώματα\n κατα καίεται ἔξω τῆς παρεμβολῆς· \n ",
            "11":"\n διὸ καὶ Ἰησοῦς, \n\nἵνα\n\nἁγιάσῃ διὰ τοῦ ἰδίου αἵματος τὸν λαόν, ἔξω τῆς πύλης\n\nἔπαθεν.\n ",
            "12":"\n τοίνυν ἐξερχώμεθα πρὸς αὐτὸν\n ἔξω τῆς παρεμβολῆς, \n τὸν ὀνειδισμὸν αὐτοῦ φέροντες,\n ",
            "13":"\n οὐ γὰρ ἔχομεν\n\nὧδε μένουσαν πόλιν, ἀλλὰ τὴν μέλλουσαν ἐπιζητοῦμεν·\n ",
            "14":"\n διʼ αὐτοῦ\n ἀναφέρωμεν θυσίαν αἰνέσεως \n διὰ παντὸς\n τῷ θεῷ, \n τοῦτʼ ἔστιν\n καρπὸν χειλέων \n ὁμολογούντων\n\nτῷ ὀνόματι αὐτοῦ.\n ",
            "15":"\n τῆς δὲ εὐποιίας καὶ κοινωνίας μὴ\n\nἐπιλανθάνεσθε, τοιαύταις γὰρ θυσίαις εὐαρεστεῖται ὁ\n\nθεός.\n ",
            "16":"\n Πείθεσθε τοῖς ἡγουμένοις ὑμῶν καὶ\n\nὑπείκετε, αὐτοὶ γὰρ ἀγρυπνοῦσιν ὑπὲρ τῶν ψυχῶν ὑμῶν\n\nὡς λόγον ἀποδώσοντες, ἵνα μετὰ χαρᾶς τοῦτο ποιῶσιν καὶ\n\nμὴ στενάζοντες, ἀλυσιτελὲς γὰρ ὑμῖν τοῦτο.\n ",
            "17":"\n \n Προσεύχεσθε περὶ ἡμῶν, πειθόμεθα γὰρ ὅτι καλὴν\n\nσυνείδησιν ἔχομεν, ἐν πᾶσιν καλῶς θέλοντες ἀναστρέφεσθαι.\n ",
            "18":"\n περισσοτέρως δὲ παρακαλῶ τοῦτο ποιῆσαι ἵνα τάχειον\n\nἀποκατασταθῶ ὑμῖν.\n ",
            "19":"\n Ὁ δὲ θεὸς τῆς\n\nεἰρήνης,\n ὁ ἀναγαγὼν \n ἐκ νεκρῶν\n τὸν ποιμένά τῶν προβάτων \n τὸν μέγαν\n ἐν αἵματι διαθήκης αἰωνίου, \n τὸν κύριον\n\nἡμῶν Ἰησοῦν,\n ",
            "20":"\n καταρτίσαι ὑμᾶς ἐν παντὶ ἀγαθῷ εἰς τὸ\n\n\n\n ποιῆσαι τὸ θέλημα αὐτοῦ, ποιῶν ἐν ἡμῖν τὸ εὐάρεστον\n\nἐνώπιον αὐτοῦ διὰ Ἰησοῦ Χριστοῦ, ᾧ ἡ δόξα εἰς τοὺς\n\nαἰῶνας τῶν αἰώνων· ἀμήν.\n ",
            "21":"\n Παρακαλῶ δὲ\n \n ὑμᾶς, ἀδελφοί, ἀνέχεσθε τοῦ λόγου τῆς παρακλήσεως, \n\nκαὶ γὰρ διὰ βραχέων ἐπέστειλα ὑμῖν.\n ",
            "22":"\n Γινώσκετε \n\nτὸν ἀδελφὸν ἡμῶν Τιμόθεον ἀπολελυμένον, μεθʼ οὗ\n\nἐὰν τάχειον ἔρχηται ὄψομαι ὑμᾶς.\n ",
            "23":"\n \n Ἀσπάσασθε πάντας τοὺς ἡγουμένους ὑμῶν καὶ πάντας\n\nτοὺς ἁγίους. Ἀσπάζονται ὑμᾶς οἱ ἀπὸ τῆς Ἰταλίας.\n ",
            "24":"\n \n Ἡ χάρις μετὰ πάντων ὑμῶν."
        }
    },
    "source":"Perseus Digital Library",
    "originalTitle":"Epistle to the Hebrews",
    "edition":"The New Testament in the original Greek. The text revised by. Brooke Foss Westcott, D.D. Fenton John Anthony Hort, D.D. New York. Harper and Brothers, Franklin Square. 1885.",
    "sourceLink":"http://www.perseus.tufts.edu/hopper/",
    "meta":"chapter-verse"
}