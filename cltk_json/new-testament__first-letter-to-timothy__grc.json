{
    "language":"grc",
    "englishTitle":"First Letter to Timothy",
    "original-urn":"urn:cts:greekLit:tlg0031.tlg015.perseus-grc2",
    "author":"new testament",
    "urn":"urn:cts:greekLit:tlg0031.tlg015.perseus-grc2-simple",
    "text":{
        "0":{
            "0":"\n \n ΠΑΥΛΟΣ ἀπόστολος Χριστοῦ Ἰησοῦ κατʼ ἐπιταγὴν\n\nθεοῦ σωτῆρος ἡμῶν καὶ Χριστοῦ Ἰησοῦ τῆς ἐλπίδος ἡμῶν\n\nΤιμοθέῳ γνησίῳ τέκνῳ ἐν πίστει·\n ",
            "1":"\n χάρις, \n\nἔλεος, εἰρήνη\n\nἀπὸ θεοῦ πατρὸς καὶ Χριστοῦ Ἰησοῦ τοῦ κυρίου ἡμῶν.\n ",
            "2":"\n \n Καθὼς παρεκάλεσά σε προσμεῖναι ἐν Ἐφέσῳ, πορευόμενος\n\nεἰς Μακεδονίαν, ἵνα παραγγείλῃς τισὶν μὴ ἑτεροδιδασκαλεῖν\n ",
            "3":"\n μηδὲ προσέχειν μύθοις καὶ γενεαλογίαις ἀπε\n\nράντοις, αἵτινες ἐκζητήσεις παρέχουσι μᾶλλον ἢ οἰκονομίαν \n\nθεοῦ τὴν ἐν πίστει,\n ",
            "4":"\n — τὸ δὲ τέλος τῆς παραγγελίας\n\nἐστὶν ἀγάπη ἐκ καθαρᾶς καρδίας καὶ συνειδήσεως ἀγαθῆς\n\nκαὶ πίστεως ἀνυποκρίτου,\n ",
            "5":"\n ὧν τινὲς ἀστοχήσαντες ἐξετράπησαν\n\nεἰς ματαιολογίαν,\n ",
            "6":"\n θέλοντες εἶναι νομοδιδάσκαλοι,\n\nμὴ νοοῦντες μήτε ἃ λέγουσιν μήτε περὶ τίνων διαβεβαιοῦνται.\n ",
            "7":"\n Οἴδαμεν δὲ ὅτι καλὸς ὁ νόμος ἐάν τις αὐτῷ\n\nνομίμως χρῆται,\n ",
            "8":"\n εἰδὼς τοῦτο ὅτι δικαίῳ νόμος οὐ κεῖται,\n\nἀνόμοις δὲ καὶ ἀνυποτάκτοις, ἀσεβέσι καὶ ἁμαρτωλοῖς,\n\nἀνοσίοις καὶ βεβήλοις, πατρολῴαις καὶ μητρολῴαις, ἀνδροφόνοις,\n ",
            "9":"\n πόρνοις, \n\nἀρσενοκοίταις, ἀνδραποδισταῖς, ψεύσταις,\n\nἐπιόρκοις, καὶ εἴ τι ἕτερον τῇ ὑγιαινούσῃ διδασκαλίᾳ ἀντίκειται,\n ",
            "10":"\n κατὰ τὸ εὐαγγέλιον τῆς δόξης τοῦ μακαρίου θεοῦ,\n\n\n\n ὃ ἐπιστεύθην ἐγώ.\n ",
            "11":"\n Χάριν ἔχω τῷ ἐνδύναμώσαντί\n\nμε Χριστῷ Ἰησοῦ τῷ κυρίῳ ἡμῶν, ὅτι πιστόν με\n \n ἡγήσατο θέμενος εἰς διακονίαν,\n ",
            "12":"\n τὸ πρότερον ὄντα βλάσφημον \n\nκαὶ διώκτην καὶ ἱβριστήν· ἀλλὰ ἠλεήθην, ὅτι ἀγνοῶν\n\nἐποίησα ἐν ἀπιστίᾳ,\n ",
            "13":"\n ὑπερεπλεόνασεν δὲ ἡ χάρις τοῦ κυρίου\n\nἡμῶν μετὰ πίστεως καὶ ἀγάπης τῆς ἐν Χριστῷ Ἰησοῦ.\n ",
            "14":"\n πιστὸς ὁ λόγος καὶ πάσης ἀποδοχῆς ἄξιος, ὅτι Χριστὸς\n\nἸησοῦς ἦλθεν εἰς τὸν κόσμον ἁμαρτωλοὺς σῶσαι· ὧν\n\nπρῶτός εἰμι ἐγώ,\n ",
            "15":"\n ἀλλὰ διὰ τοῦτο ἠλεήθην, ἵνα ἐν ἐμοὶ\n\nπρώτῳ ἐνδείξηται Χριστὸς Ἰησοῦς τὴν ἅπασαν μακροθυμίαν, \n\nπρὸς ὑποτύπωσιν τῶν μελλόντων πιστεύειν ἐπʼ αὐτῷ\n\nεἰς ζωὴν αἰώνιον.\n ",
            "16":"\n Τῷ δὲ βασιλεῖ τῶν αἰώνων, ἀφθάρτῳ,\n\nἀοράτῳ, μόνῳ θεῷ, τιμὴ καὶ δόξα εἰς τοὺς αἰῶνας τῶν\n\nαἰώνων· ἀμήν.\n ",
            "17":"\n Ταύτην τὴν παραγγελίαν παρατίθεμαί \n\nσοι, τέκνον Τιμόθεε, κατὰ τὰς προαγούσας ἐπι\n\nσὲ προφητείας, ἵνα στράτεύῃ ἐν αὐταῖς τὴν καλὴν στρατείαν,\n ",
            "18":"\n ἔχων πίστιν καὶ ἀγαθὴν συνείδησιν, \n\nἥν τινες ἀπωσάμενοι \n\nπερὶ τὴν πίστιν ἐναυάγησαν·\n ",
            "19":"\n ὧν ἐστὶν Ὑμέναιος\n\nκαὶ Ἀλέξανδρος, οὓς παρέδωκα τῷ Σατανᾷ ἵνα παιδευθῶσι\n\nμὴ βλασφημεῖν."
        },
        "1":{
            "0":"\n \n Παρακαλῶ οὖν πρῶτον πάντων ποιεῖσθαι δεήσεις,\n\nπροσευχάς, ἐντεύξεις, εὐχαριστίας, ὑπὲρ πάντων ἀνθρώπων,\n ",
            "1":"\n ὑπὲρ βασιλέων καὶ πάντων τῶν ἐν ὑπεροχῇ ὄντων, \n\nἵνα\n\nἤρεμον καὶ ἡσύχιον βίον διάγωμεν ἐν πάσῃ εὐσεβείᾳ καὶ\n\nσεμνότητι.\n ",
            "2":"\n τοῦτο καλὸν καὶ ἀπόδεκτον ἐνώπιον τοῦ σωτῆρος \n\nἡμῶν θεοῦ,\n ",
            "3":"\n ὃς πάντας ἀνθρώπους θέλει σωθῆναι καὶ\n\nεἰς ἐπίγνωσιν ἀληθείας ἐλθεῖν.\n ",
            "4":"\n Εἷς γὰρ θεός, εἷς καὶ\n\nμεσίτης θεοῦ καὶ ἀνθρώπων ἄνθρωπος Χριστὸς Ἰησοῦς,\n ",
            "5":"\n ὁ δοὺς ἑαυτὸν ἀντίλυτρον ὑπὲρ πάντων, \n\nτὸ μαρτύριον\n\nκαιροῖς ἰδίοις·\n ",
            "6":"\n εἰς ὃ ἐτέθην ἐγὼ κῆρυξ καὶ ἀπόστολος, \n\n—\n\nἀλήθειαν λέγω, οὐ ψεύδομαι, — διδάσκαλος ἐθνῶν ἐν πίστει\n\nκαὶ ἀληθείᾳ.\n ",
            "7":"\n Βούλομαι οὖν προσεύχεσθαι τοὺς\n\nἄνδρας ἐν παντὶ τόπῳ, ἐπαίροντας ὁσίους χεῖρας χωρὶς\n\nὀργῆς καὶ διαλογισμῶν.\n ",
            "8":"\n Ὡσαύτως γυναῖκας ἐν καταστολῇ \n\n\n\nκοσμίῳ μετὰ αἰδοῦς καὶ σωφροσύνης κοσμεῖν\n \n ἑαυτάς, μὴ ἐν πλέγμασιν καὶ χρυσίῳ ἢ μαργαρίταις ἢ\n\nἱματισμῷ πολυτελεῖ,\n ",
            "9":"\n ἀλλʼ ὃ πρέπει γυναιξὶν ἐπαγγελλομέναις\n\nθεοσέβειαν, διʼ ἔργων ἀγαθῶν.\n ",
            "10":"\n Γυνὴ ἐν ἡσυχίᾳ\n\nμανθανέτω ἐν πάσῃ ὑποταγῇ·\n ",
            "11":"\n διδάσκειν δὲ γυναικὶ\n\nοὐκ ἐπιτρέπω, \n\nοὐδὲ αὐθεντεῖν ἀνδρός, ἀλλʼ εἶναι ἐν ἡσυχίᾳ.\n ",
            "12":"\n Ἀδὰμ γὰρ πρῶτος ἐπλάσθη, εἶτα Εὕα·\n ",
            "13":"\n καὶ Ἀδὰμ\n\nοὐκ ἠπατήθη, ἡ δὲ γυνὴ ἐξαπατηθεῖσα ἐν παραβάσει γέγονεν.\n ",
            "14":"\n σωθήσεται δὲ διὰ τῆς τεκνογονίας, \n\nἐὰν μείνωσιν ἐν\n\n\n\nπίστει καὶ ἀγάπῃ καὶ ἁγιασμῷ μετὰ σωφροσύνης."
        },
        "2":{
            "0":"\n πιστὸς\n\nὁ λόγος. Εἴ τις ἐπισκοπῆς ὀρέγεται, καλοῦ ἔργου \n\nἐπιθυμεῖ.\n ",
            "1":"\n δεῖ οὖν τὸν ἐπίσκοπον ἀνεπίλημπτον εἶναι,\n\nμιᾶς γυναικὸς ἄνδρα, νηφάλιον, σώφρονα, κόσμιον, φιλόξενον, \n\nδιδακτικόν,\n ",
            "2":"\n μὴ πάροινον, μὴ πλήκτην, ἀλλὰ ἐπιεικῆ,\n\nἄμαχον, ἀφιλάργυρον,\n ",
            "3":"\n τοῦ ἰδίου οἴκου καλῶς προϊστάμενον,\n\nτέκνα ἔχοντα ἐν ὑποταγῇ μετὰ πάσης σεμνότητος·?̔\n ",
            "4":"\n εἰ δέ\n\nτις τοῦ ἰδίου οἴκου προστῆναι οὐκ οἶδεν, πῶς ἐκκλησίας\n\nθεοῦ ἐπιμελήσεται;̓\n ",
            "5":"\n μὴ νεόφυτον, \n\nἵνα μὴ τυφωθεὶς εἰς\n\nκρίμα ἐμπέσῃ τοῦ διαβόλου.\n ",
            "6":"\n δεῖ δὲ καὶ μαρτυρίαν καλὴν\n\nἔχειν ἀπὸ τῶν ἔξωθεν, ἵνα μὴ εἰς ὀνειδισμὸν ἐμπέσῃ καὶ\n\nπαγίδα τοῦ διαβόλου.\n ",
            "7":"\n Διακόνους ὡσαύτως σεμνούς, μὴ\n\nδιλόγους, μὴ οἴνῳ πολλῷ προσέχοντας, μὴ αἰσχροκερδεῖς,\n ",
            "8":"\n ἔχοντας τὸ μυστήριον τῆς πίστεως ἐν καθαρᾷ συνειδήσει.\n ",
            "9":"\n καὶ οὗτοι δὲ δοκιμαζέσθωσαν πρῶτον, εἶτα διακονείτωσαν\n\nἀνέγκλητοι ὄντες.\n ",
            "10":"\n γυναῖκας ὡσαύτως σεμνάς, μὴ διαβόλους,\n\nνηφαλίους, πιστὰς ἐν πᾶσιν.\n ",
            "11":"\n διάκονοι ἔστωσαν\n\nμιᾶς γυναικὸς ἄνδρες, τέκνων καλῶς προϊστάμενοι καὶ τῶν\n\nἰδίων οἴκων·\n ",
            "12":"\n οἱ γὰρ καλῶς διακονήσαντες βαθμὸν ἑαυτοῖς\n\nκαλὸν περιποιοῦνται καὶ πολλὴν παρρησίαν ἐν πίστει τῇ\n\nἐν Χριστῷ Ἰησοῦ.\n ",
            "13":"\n Ταῦτά σοι γράφω, ἐλπίζων\n\nἐλθεῖν [πρὸς σὲ] ἐν τάχει,\n ",
            "14":"\n ἐὰν δὲ βραδύνω, ἵνα εἰδῇς\n\nπῶς δεῖ ἐν οἴκῳ θεοῦ ἀναστρέφεσθαι, ἥτις ἐστὶν ἐκκλησία\n\nθεοῦ ζῶντος, στύλος καὶ ἑδραίωμα τῆς ἀληθείας·\n ",
            "15":"\n καὶ\n\nὁμολογουμένως μέγα ἐστὶν τὸ τῆς εὐσεβείας μυστήριον·\n \n \n Ὃς ἐφανερώθη ἐν σαρκί, \n ἐδικαιώθη ἐν πνεύματι, \n ὤφθη ἀγγέλοις, \n ἐκηρύχθη ἐν ἔθνεσιν, \n ἐπιστεύθη ἐν κόσμῳ, \n ἀνελήμφθη ἐν δόξῃ. \n "
        },
        "3":{
            "0":"\n \n Τὸ δὲ πνεῦμα ῥητῶς λέγει ὅτι ἐν ὑστέροις καιροῖς\n\nἀποστήσονταί τινες τῆς πίστεως, προσέχοντες πνεύμασι\n\nπλάνοις καὶ διδασκαλίαις δαιμονίων\n ",
            "1":"\n ἐν ὑποκρίσει ψευδολόγων, \n\nκεκαυστηριασμένων τὴν ἰδίαν συνείδησιν,\n ",
            "2":"\n κωλυόντων \n\nγαμεῖν, ἀπέχεσθαι βρωμάτων ἃ ὁ θεὸς ἔκτισεν εἰς\n\nμετάλημψιν μετὰ εὐχαριστίας τοῖς πιστοῖς καὶ ἐπεγνωκόσι\n\nτὴν ἀλήθειαν.\n ",
            "3":"\n ὅτι πᾶν κτίσμα θεοῦ καλόν, καὶ οὐδὲν ἀπόβλητον \n\nμετὰ εὐχαριστίας λαμβανόμενον,\n ",
            "4":"\n ἁγιάζεται γὰρ\n\nδιὰ λόγου θεοῦ καὶ ἐντεύξεως.\n ",
            "5":"\n Ταῦτα ὑποτιθέμενος \n\nτοῖς ἀδελφοῖς καλὸς ἔσῃ διάκονος Χριστοῦ Ἰησοῦ,\n\nἐντρεφόμενος τοῖς λόγοις τῆς πίστεως καὶ τῆς καλῆς διδασκαλίας \n\nᾗ παρηκολούθηκας,\n ",
            "6":"\n τοὺς δὲ βεβήλους καὶ γραώδεις \n\nμύθους παραιτοῦ.\n \n γύμναζε δὲ σεαυτὸν πρὸς εὐσέβειαν·\n ",
            "7":"\n\nἡ γὰρ σωματικὴ γυμνασία πρὸς ὀλίγον ἐστὶν ὠφέλιμος,\n\nἡ δὲ εὐσέβεια πρὸς πάντα ὠφέλιμός ἐστιν, ἐπαγγελίαν\n\nἔχουσα ζωῆς τῆς νῦν καὶ τῆς μελλούσης.\n ",
            "8":"\n πιστὸς ὁ\n\nλόγος καὶ πάσης ἀποδοχῆς ἄξιος,\n ",
            "9":"\n εἰς τοῦτο γὰρ κοπιῶμεν\n\nκαὶ ἀγωνιζόμεθα, ὅτι ἠλπίκαμεν ἐπὶ θεῷ ζῶντι, ὅς \n\nἐστιν σωτὴρ πάντων ἀνθρώπων, μάλιστα πιστῶν.\n ",
            "10":"\n \n Παράγγελλε ταῦτα καὶ δίδασκε.\n ",
            "11":"\n μηδείς σου τῆς νεότητος \n\nκαταφρονείτω, \n\nἀλλὰ τύπος γίνου τῶν πιστῶν ἐν\n\nλόγῳ, ἐν ἀναστροφῇ, ἐν ἀγάπῃ, ἐν πίστει, ἐν ἁγνίᾳ.\n ",
            "12":"\n ἕως\n\nἔρχομαι πρόσεχε τῇ ἀναγνώσει, τῇ παρακλήσει, τῇ διδασκαλίᾳ.\n ",
            "13":"\n μὴ ἀμέλει τοῦ ἐν σοὶ χαρίσματος, \n\nὃ ἐδόθη σοι\n\nδιὰ προφητείας μετὰ ἐπιθέσεως τῶν χειρῶν τοῦ πρεσβυτερίου.\n ",
            "14":"\n ταῦτα μελέτα, \n\nἐν τούτοις ἴσθι, ἵνα σου ἡ προκοπὴ \n\nφανερὰ ᾖ πᾶσιν·\n ",
            "15":"\n ἔπεχε σεαυτῷ καὶ τῇ διδασκαλίᾳ·\n \n ἐπίμενε αὐτοῖς· τοῦτο γὰρ ποιῶν καὶ σεαυτὸν σώσεις καὶ\n\nτοὺς ἀκούοντάς σου."
        },
        "4":{
            "0":"\n \n Πρεσβυτέρῳ μὴ ἐπιπλήξῃς, ἀλλὰ παρακάλει ὡς πατέρα,\n\nνεωτέρους ὡς ἀδελφούς,\n ",
            "1":"\n πρεσβυτέρας ὡς μητέρας,\n\nνεωτέρας ὡς ἀδελφὰς ἐν πάσῃ ἁγνίᾳ.\n ",
            "2":"\n Χήρας τίμα τὰς\n\nὄντως χήρας.\n ",
            "3":"\n εἰ δέ τις χήρα τέκνα ἢ ἔκγονα ἔχει, μανθανέτωσαν\n\nπρῶτον τὸν ἴδιον οἶκον εὐσεβεῖν καὶ ἀμοιβὰς ἀποδιδόναι \n\nτοῖς προγόνοις, τοῦτο γάρ ἐστιν ἀπόδεκτον ἐνώπιον\n\nτοῦ θεοῦ.\n ",
            "4":"\n ἡ δὲ ὄντως χήρα καὶ μεμονωμένη\n ἤλπικεν ἐπὶ [τὸν] θεὸν \n καὶ προσμένει ταῖς δεήσεσιν καὶ ταῖς προσευχαῖς \n\nνυκτὸς καὶ ἡμέρας·\n ",
            "5":"\n ἡ δὲ σπαταλῶσα ζῶσα τέθνηκεν.\n ",
            "6":"\n καὶ ταῦτα παράγγελλε, ἵνα ἀνεπίλημπτοι ὦσιν·\n ",
            "7":"\n εἰ δέ τις\n\n\n\n τῶν ἰδίων καὶ μάλιστα οἰκείων οὐ προνοεῖ, \n\nτὴν πίστιν\n\nἤρνηται καὶ ἔστιν ἀπίστου χείρων.\n ",
            "8":"\n Χήρα καταλεγέσθω\n\nμὴ ἔλαττον ἐτῶν ἑξήκοντα γεγονυῖα, ἑνὸς ἀνδρὸς γυνή,\n ",
            "9":"\n ἐν ἔργοις καλοῖς μαρτυρουμένη, \n\nεἰ ἐτεκνοτρόφησεν, εἰ\n\nἐξενοδόχησεν, εἰ ἁγίων πόδας ἔνιψεν, εἰ θλιβομένοις\n\nἐπήρκεσεν, εἰ παντὶ ἔργῳ ἀγαθῷ ἐπηκολούθησεν.\n ",
            "10":"\n νεωτέρας\n\nδὲ χήρας παραιτοῦ· ὅταν γὰρ καταστρηνιάσωσιν τοῦ\n\nχριστοῦ, \n\nγαμεῖν θέλουσιν,\n ",
            "11":"\n ἔχουσαι κρίμα ὅτι τὴν πρώτην\n\nπίστιν ἠθέτησαν·\n ",
            "12":"\n ἅμα δὲ καὶ ἀργαὶ μανθάνουσιν, \n\nπεριερχόμεναι\n\nτὰς οἰκίας, οὐ μόνον δὲ ἀργαὶ ἀλλὰ καὶ φλύαροι\n\nκαὶ περίεργοι, λαλοῦσαι τὰ μὴ δέοντα.\n ",
            "13":"\n βούλομαι οὖν\n\nνεῶτέρας γαμεῖν, τεκνογονεῖν, οἰκοδεσποτεῖν, μηδεμίαν\n\nἀφορμὴν διδόναι τῷ ἀντικειμένῳ λοιδορίας χάριν·\n ",
            "14":"\n ἤδη γάρ\n\nτινες ἐξετράπησαν ὀπίσω τοῦ Σατανᾶ.\n ",
            "15":"\n εἴ τις πιστὴ ἔχει\n\n\n\n χήρας, ἐπαρκείτω αὐταῖς, καὶ μὴ βαρείσθω ἡ ἐκκλησία,\n\nἵνα ταῖς ὄντως χήραις ἐπαρκέσῃ.\n ",
            "16":"\n Οἱ καλῶς\n\nπροεστῶτες πρεσβύτεροι διπλῆς τιμῆς ἀξιούσθωσαν, μάλιστα \n\nοἱ κοπιῶντες ἐν λόγῳ καὶ διδασκαλίᾳ·\n ",
            "17":"\n λέγει γὰρ ἡ\n\nγραφή\n Βοῦν ἀλοῶντα οὐ φιμώσεις· \n καὶ Ἄξιος ὁ ἐργάτης \n\nτοῦ μισθοῦ αὐτοῦ.\n ",
            "18":"\n κατὰ πρεσβυτέρου κατηγορίαν\n\n\n\n μὴ παραδέχου, ἐκτὸς εἰ μὴ\n ἐπὶ δύο ἢ τριῶν μαρτύρων· \n \n ",
            "19":"\n τοὺς [δὲ] ἁμαρτάνοντας ἐνώπιον πάντων ἔλεγχε, \n\nἵνα καὶ οἱ\n\nλοιποὶ φόβον ἔχωσιν.\n ",
            "20":"\n Διαμαρτύρομαι ἐνώπιον τοῦ θεοῦ\n\nκαὶ Χριστοῦ Ἰησοῦ καὶ τῶν ἐκλεκτῶν ἀγγέλων, ἵνα ταῦτα\n\nφυλάξῃς χωρὶς προκρίματος, μηδὲν ποιῶν κατὰ πρόσκλισιν.\n ",
            "21":"\n Χεῖρας ταχέως μηδενὶ ἐπιτίθει, \n\nμηδὲ κοινωνει\n\nἁμαρτίαις ἀλλοτρίαις· σεαυτὸν ἁγνὸν τήρει.\n ",
            "22":"\n Μηκέτι ὑδροπότει, \n\nἀλλὰ οἴνῳ ὀλίγῳ χρῶ διὰ τὸν στόμαχον καὶ τὰς\n\nπυκνάς σου ἀσθενείας.\n ",
            "23":"\n Τινῶν ἀνθρώπων αἱ ἁμαρτίαι\n\nπρόδηλοί εἰσιν, προάγουσαι εἰς κρίσιν, τισὶν δὲ καὶ ἐπακολουθοῦσιν·\n ",
            "24":"\n ὡσαύτως καὶ τὰ ἔργα τὰ καλὰ πρόδηλα, \n\nκαὶ\n\nτὰ ἄλλως ἔχοντα κρυβῆναι οὐ δύνανται."
        },
        "5":{
            "0":"\n Ὅσοι\n\nεἰσὶν ὑπὸ ζυγὸν δοῦλοι, τοὺς ἰδίους δεσπότας πάσης τιμῆς\n\nἀξίους ἡγείσθωσαν, ἵνα μὴ τὸ ὄνομα τοῦ θεοῦ καὶ ἡ διδασκαλία \n\nβλασφημῆται.\n ",
            "1":"\n οἱ δὲ πιστοὺς ἔχοντες δεσπότας\n\nμὴ καταφρονείτωσαν, ὅτι ἀδελφοί εἰσιν· ἀλλὰ μᾶλλον\n\nδουλευέτωσαν, ὅτι πιστοί εἰσιν καὶ ἀγαπητοὶ οἱ τῆς εὐεργεσίας \n\nἀντιλαμβανόμενοι.\n ",
            "2":"\n \n Ταῦτα δίδασκε καὶ παρακάλει. εἴ τις ἑτεροδιδασκαλεῖ\n\nκαὶ μὴ προσέρχεται ὑγιαίνουσι λόγοις, τοῖς τοῦ κυρίου\n\nἡμῶν Ἰησοῦ Χριστοῦ, καὶ τῇ κατʼ εὐσέβειαν διδασκαλίᾳ,\n ",
            "3":"\n τετύφωται, \n\nμηδὲν ἐπιστάμενος, ἀλλὰ νοσῶν περὶ ζητήσεις\n\nκαὶ λογομαχίας, ἐξ ὧν γίνεται φθόνος, ἔρις, βλασφημίαι,\n\nὑπόνοιαι πονηραί,\n ",
            "4":"\n διαπαρατριβαὶ διεφθαρμένων ἀνθρώπων\n\nτὸν νοῦν καὶ ἀπεστερημένων τῆς ἀληθείας, νομιζόντων πορισμὸν \n\nεἶναι τὴν εὐσέβειαν.\n ",
            "5":"\n ἔστιν δὲ πορισμὸς μέγας ἡ\n\nεὐσέβεια μετὰ αὐταρκείας·\n ",
            "6":"\n οὐδὲν γὰρ εἰσηνέγκαμεν εἰς τὸν κόσμον, ὅτι οὐδὲ ἐξενεγκεῖν τι δυνάμεθα·\n ",
            "7":"\n ἔχοντες δὲ διατροφὰς \n\nκαὶ σκεπάσματα, τούτοις ἀρκεσθησόμεθα.\n ",
            "8":"\n οἱ δὲ\n\nβουλόμενοι πλουτεῖν ἐμπίπτουσιν εἰς πειρασμὸν καὶ παγίδα \n\nκαὶ ἐπιθυμίας πολλὰς ἀνοήτους καὶ βλαβεράς, αἵτινες\n\nβυθίζουσι τοὺς ἀνθρώπους εἰς ὄλεθρον καὶ ἀπώλειαν·\n ",
            "9":"\n ῥίζα\n\nγὰρ πάντων τῶν κακῶν ἐστὶν ἡ φιλαργυρία, ἧς τινὲς ὀρεγόμενοι \n\nἀπεπλανήθησαν ἀπὸ τῆς πίστεως καὶ ἑαυτοὺς\n \n περιέπειραν ὀδύναις πολλαῖς.\n ",
            "10":"\n Σὺ δέ, ὦ ἄν\n\nθρωπε θεοῦ, ταῦτα φεῦγε· δίωκε δὲ δικαιοσύνην, εὐσέβειαν, \n\nπίστιν, ἀγάπην, ὑπομονήν, πραϋπαθίαν.\n ",
            "11":"\n ἀγωνίζου\n\nτὸν καλὸν ἀγῶνα τῆς πίστεως, ἐπιλαβοῦ τῆς αἰωνίου ζωῆς,\n\nεἰς ἣν ἐκλήθης καὶ ὡμολόγησας τὴν καλὴν ὁμολογίαν ἐνώπιον \n\nπολλῶν μαρτύρων.\n ",
            "12":"\n παραγγέλλω σοι ἐνώπιον τοῦ\n\n\n\n θεοῦ τοῦ ζωογονοῦντος τὰ πάντα καὶ Χριστοῦ Ἰησοῦ τοῦ\n\nμαρτυρήσαντος ἐπὶ Ποντίου Πειλάτου τὴν καλὴν ὁμολογίαν,\n ",
            "13":"\n τηρῆσαί σε τὴν ἐντολὴν ἄσπιλον ἀνεπίλημπτον\n\nμέχρι τῆς ἐπιφανείας τοῦ κυρίου ἡμῶν Ἰησοῦ Χριστοῦ,\n ",
            "14":"\n ἣν\n\nκαιροῖς ἰδίοις δείξει ὁ μακάριος καὶ μόνος δυνάστης, ὁ\n\nβασιλεὺς τῶν βασιλευόντων καὶ κύριος τῶν κυριευόντων,\n ",
            "15":"\n ὁ\n\nμόνος ἔχων ἀθανασίαν, φῶς οἰκῶν ἀπρόσιτον, ὃν εἶδεν\n\nοὐδεὶς ἀνθρώπων οὐδὲ ἰδεῖν δύναται· ᾧ τιμὴ καὶ κράτος\n\nαἰώνιον· ἀμήν.\n ",
            "16":"\n Τοῖς πλουσίοις ἐν τῷ νῦν αἰῶνι\n\n\n\n παράγγελλε μὴ ὑψηλοφρονεῖν μηδὲ ἠλπικέναι ἐπὶ πλού \n\nτου ἀδηλότητι, ἀλλʼ ἐπὶ θεῷ τῷ παρέχοντι ἡμῖν πάντα\n\nπλουσίως εἰς ἀπόλαυσιν,\n ",
            "17":"\n ἀγαθοεργεῖν, πλουτεῖν ἐν ἔργοις καλοῖς, \n\nεὐμεταδότους εἶναι, κοινωνικούς,\n ",
            "18":"\n ἀποθησαυρίζοντας\n\nἑαυτοῖς θεμέλιον καλὸν εἰς τὸ μέλλον, ἵνα ἐπιλάβωνται τῆς\n\nὄντως ζωῆς.\n ",
            "19":"\n Ὦ Τιμόθεε, τὴν παραθήκην\n\nφύλαξον, ἐκτρεπόμενος τὰς βεβήλους κενοφωνίας καὶ\n\nἀντιθέσεις τῆς ψευδωνύμου γνώσεως,\n ",
            "20":"\n ἥν τινες ἐπαγγελλόμενοι\n\nπερὶ τὴν πίστιν ἠστόχησαν.\n \n Ἡ χάρις μεθʼ ὑμῶν."
        }
    },
    "source":"Perseus Digital Library",
    "originalTitle":"First Letter to Timothy",
    "edition":"The New Testament in the original Greek. The text revised by. Brooke Foss Westcott, D.D. Fenton John Anthony Hort, D.D. New York. Harper and Brothers, Franklin Square. 1885.",
    "sourceLink":"http://www.perseus.tufts.edu/hopper/",
    "meta":"chapter-verse"
}