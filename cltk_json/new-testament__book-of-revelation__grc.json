{
    "language":"grc",
    "englishTitle":"Book of Revelation",
    "original-urn":"urn:cts:greekLit:tlg0031.tlg027.perseus-grc2",
    "author":"new testament",
    "urn":"urn:cts:greekLit:tlg0031.tlg027.perseus-grc2-simple",
    "text":{
        "0":{
            "0":"\n \n ΑΠΟΚΑΛΥΨΙΣ ΙΗΣΟΥ ΧΡΙΣΤΟΥ, ἥν ἔδωκεν\n\nαὐτῷ ὁ θεὸς δεῖξαι τοῖς δούλοις αὐτοῦ,\n ἃ δεῖ γενέσθαι \n ἐν τάχει, καὶ ἐσήμανεν ἀποστείλας διὰ τοῦ ἀγγέλου\n\nαὐτοῦ τῷ δούλῳ αὐτοῦ Ἰωάνει,\n ",
            "1":"\n ὃς ἐμαρτύρησεν τὸν\n\nλόγον τοῦ θεοῦ καὶ τὴν μαρτυρίαν Ἰησοῦ Χριστοῦ, ὅσα\n\nεἶδεν.\n ",
            "2":"\n μακάριος ὁ ἀναγινώσκων καὶ οἱ ἀκούοντες τοὺς\n\nλόγους τῆς προφητείας καὶ τηροῦντες τὰ ἐν αὐτῇ\n\nγεγραμμένα, ὁ γὰρ καιρὸς ἐγγύς.\n ",
            "3":"\n \n ΙΩΑΝΗΣ ταῖς ἑπτὰ ἐκκλησίαις ταῖς ἐν τῇ Ἀσίᾳ·\n\nχάρις ὑμῖν καὶ εἰρήνη ἀπὸ\n ὁ ὢν \n καὶ ὁ ἦν καὶ\n\nὁ ἐρχόμενος, καὶ ἀπὸ τῶν ἑπτὰ πνευμάτων ἃ ἐνώπιον \n\nτοῦ θρόνου αὐτοῦ,\n ",
            "4":"\n καὶ ἀπὸ Ἰησοῦ Χριστοῦ,\n ὁ μάρτυς ὁ πιστός, \n ὁ\n πρωτότοκος \n τῶν νεκρῶν καὶ\n\nὁ\n ἄρχων τῶν βασιλέων τῆς γῆς. \n Τῷ ἀγαπῶντι\n\nἡμᾶς καὶ\n λύσαντι \n ἡμᾶς\n ἐκ τῶν αμαρτιῶν \n [ἡμῶν] \n\nἐν τῷ αἵματι αὐτοῦ,\n ",
            "5":"\n — καὶ ἐποίησεν ἡμᾶς\n βασιλείαν, ἱερεῖς τῷ θεῷ \n καὶ πατρὶ αὐτοῦ, — αὐτῷ ἡ δόξα\n\nκαὶ τὸ κράτος εἰς τοὺς αἰῶνας· ἀμήν.\n ",
            "6":"\n Ἰδοὺ ἔρχεται μετὰ τῶν νεφελῶν, \n καὶ\n ὄψεται \n αὐτὸν πᾶς\n \n ὀφθαλμὸς καὶ οἵτινες αὐτὸν\n ἐξεκέντησαν, καὶ κόψονται ἐπʼ αὐτὸν πᾶσαι αἱ φυλαὶ τῆς γῆς. \n ναί,\n\nἀμήν.\n ",
            "7":"\n \n Ἐγώ εἰμι \n τὸ Ἄλφα καὶ τὸ Ὦ, λέγει\n Κύριος, ὁ θεός, ὁ ὢν \n καὶ ὁ ἦν καὶ ὁ ἐρχόμενος,\n ὁ παντοκράτωρ. \n ",
            "8":"\n \n Ἐγὼ Ἰωάνης, ὁ ἀδελφὸς ὑμῶν καὶ συγκοινωνὸς ἐν\n\nτῇ θλίψει καὶ βασιλείᾳ καὶ ὑπομονῇ ἐν Ἰησοῦ,\n\nἐγενόμην ἐν τῇ νήσῳ τῇ καλουμένῃ Πάτμῳ διὰ τὸν\n\nλόγον τοῦ θεοῦ καὶ τὴν μαρτυρίαν Ἰησοῦ.\n ",
            "9":"\n ἐγενόμην\n\n\n\n ἐν πνεύματι ἐν τῇ κυριακῇ ἡμέρᾳ, καὶ ἤκουσα ὀπίσω\n\nμου φωνὴν μεγάλην ὡς σάλπιγγος\n ",
            "10":"\n λεγούσης Ὃ\n\nβλέπεις γράψον εἰς βιβλίον καὶ πέμψον ταῖς ἑπτὰ\n\nἐκκλησίαις, εἰς Ἔφεσον καὶ εἰς Σμύρναν καὶ εἰς Πέργαμον\n\nκαὶ εἰς Θυάτειρα καὶ εἰς Σάρδεις καὶ εἰς Φιλαδελφίαν\n\nκαὶ εἰς Λαοδικίαν.\n ",
            "11":"\n Καὶ ἐπέστρεψα βλέπειν τὴν φωνὴν\n\nἥτις ἐλάλει μετʼ ἐμοῦ· καὶ ἐπιστρέψας εἶδον ἑπτὰ\n\nλυχνίας χρυσᾶς,\n ",
            "12":"\n καὶ ἐν μέσῳ τῶν λυχνιῶν\n ὅμοιον \n υἱὸν ἀνθρώπου, ἐνδεδυμένον ποδήρη \n καὶ\n περιεζωσμένον \n πρὸς τοῖς μαστοῖς ζώνην\n \n χρυσᾶν· \n ",
            "13":"\n ἡ\n \n δὲ\n κεφαλὴ αὐτοῦ \n καὶ\n αἱ τρίχες λευκαὶ ὡς ἔριον \n λευκόν,\n ὡς χιών, καὶ οἱ ὀφθαλμοὶ αὐτοῦ ὡς \n φλὸξ\n \n πυρός, \n ",
            "14":"\n καὶ οἱ πόδες αὐτοῦ ὅμοιοι χαλκολιβάνῳ,\n \n ὡς ἐν καμίνῳ πεπυρωμένης,\n καὶ ἡ φωνὴ αὐτοῦ ὡς φωνὴ ὑδάτων πολλῶν, \n ",
            "15":"\n καὶ ἔχων ἐν τῇ δεξιᾷ χειρὶ\n\nαὐτοῦ ἀστέρας ἑπτά, καὶ ἐκ τοῦ στόματος αὐτοῦ ῥομφαία \n\nδίστομος ὀξεῖα ἐκπορευομένη, καὶ ἡ ὄψις αὐτοῦ\n\nὡς\n ὁ ἥλιος \n φαίνει\n ἐν τῇ δυνάμει αὐτοῦ. \n ",
            "16":"\n Καὶ\n\nὅτε εἶδον αὐτόν, ἔπεσα πρὸς τοὺς πόδας αὐτοῦ ὡς\n\nνεκρός· καὶ ἔθηκεν τὴν δεξιὰν αὐτοῦ ἐπʼ ἐμὲ λέγων\n \n Μὴ φοβοῦ· ἐγώ εἰμι ὁ πρῶτος καὶ ὁ ἔσχατος, \n καὶ ὁ ζῶν,\n ",
            "17":"\n — καὶ ἐγενόμην νεκρὸς καὶ ἰδοὺ ζῶν εἰμὶ\n\nεἰς τοὺς αἰῶνας τῶν αἰώνων, — καὶ ἔχω τὰς κλεῖς τοῦ\n \n θανάτου καὶ τοῦ ᾄδου.\n ",
            "18":"\n γράψον οὖν ἃ εἶδες καὶ ἃ εἰσὶν\n\nκαὶ\n ἃ μέλλει γίνεσθαι μετὰ ταῦτα. \n ",
            "19":"\n τὸ μυστήριον\n\nτῶν ἑπτὰ ἀστέρων οὓς εἶδες ἐπὶ τῆς δεξιᾶς μου, καὶ\n\nτὰς ἑπτὰ λυχνίας τὰς χρυσᾶς· οἱ ἑπτὰ ἀστέρες\n\nἄγγελοι τῶν ἑπτὰ ἐκκλησιῶν εἰσίν, καὶ αἱ λυχνίαι αἱ\n\n\n\nἑπτὰ ἑπτὰ ἐκκλησίαι εἰσίν."
        },
        "1":{
            "0":"\n \n Τῷ ἀγγέλῳ τῷ ἐν Ἐφέσῳ ἐκκλησίας γράψον\n \n Τάδε λέγει ὁ κρατῶν τοὺς ἑπτὰ ἀστέρας ἐν τῇ δεξιᾷ \n\nαὐτοῦ, ὁ περιπατῶν ἐν μέσῳ τῶν ἑπτὰ λυχνιῶν\n\nτῶν χρυσῶν,\n ",
            "1":"\n Οἶδα τὰ ἔργα σου, καὶ τὸν κόπον καὶ\n\nτὴν ὑπομονήν σου, καὶ ὅτι οὐ δύνῃ βαστάσαι κακούς,\n\nκαὶ ἐπείρασας τοὺς λέγοντας ἑαυτοὺς ἀποστόλους,\n\nκαὶ οὐκ εἰσίν, \n\nκαὶ εὗρες αὐτοὺς ψευδεῖς·\n ",
            "2":"\n καὶ ὑπομονὴν \n\nἔχεις, καὶ ἐβάστασας διὰ τὸ ὄνομά μου, καὶ\n\nοὐ κεκοπίακες.\n ",
            "3":"\n ἀλλὰ ἔχω κατὰ σοῦ ὅτι τὴν ἀγάπην\n\nσου τὴν πρώτην ἀφῆκες.\n ",
            "4":"\n μνημόνευε οὖν πόθεν πέπτωκες,\n\nκαὶ μετανόησον καὶ τὰ πρῶτα ἔργα ποίησον· εἰ δὲ μή,\n\nἔρχομαί σοι, καὶ κινήσω τὴν λυχνίαν σου ἐκ τοῦ τόπου\n\nαὐτῆς, ἐὰν μὴ μετανοήσῃς.\n ",
            "5":"\n ἀλλὰ τοῦτο ἔχεις ὅτι μισεῖς\n\nτὰ ἔργα τῶν Νικολαϊτῶν, ἃ κἀγὼ μισῶ.\n ",
            "6":"\n Ὁ ἔχων οὖς\n\nἀκουσάτω τί τὸ πνεῦμα λέγει ταῖς ἐκκλησίαις. Τῷ\n\nνικῶντι δώσω αὐτῷ\n φαγεῖν ἐκ τοῦ ξύλου τῆς ζωῆς, \n ὅ ἐστιν\n ἐν τῷ παραδείσῳ τοῦ θεοῦ. \n ",
            "7":"\n \n Καὶ τῷ ἀγγέλῳ τῷ ἐν Σμύρνῃ ἐκκλησίας γράψον\n \n Τάδε λέγει\n ὁ πρῶτος καὶ ὁ ἔσχατος, \n ὃς ἐγένετο\n\nνεκρὸς καὶ ἔζησεν,\n ",
            "8":"\n Οἶδά σου τὴν θλίψιν καὶ τὴν\n\nπτωχείαν, ἀλλὰ πλούσιος εἶ, καὶ τὴν βλασφημίαν ἐκ\n\nτῶν λεγόντων Ἰουδαίους εἶναι ἑαυτούς, καὶ οὐκ εἰσίν,\n\nἀλλὰ συναγωγὴ τοῦ Σατανᾶ.\n ",
            "9":"\n μὴ φοβοῦ ἃ μέλλεις \n\nπάσχειν. ἰδοὺ μέλλει βάλλειν ὁ διάβολος ἐξ ὑμῶν εἰς\n\nφυλακὴν ἵνα\n πειρασθῆτε, \n καὶ ἔχητε θλίψιν\n ἡμερῶν δέκα. \n γίνου πιστὸς ἄχρι θανάτου, καὶ δώσω σοι τὸν\n\nστέφανον τῆς ζωῆς.\n ",
            "10":"\n Ὁ ἔχων οὖς ἀκουσάτω τί τὸ\n \n πνεῦμα λέγει ταῖς ἐκκλησίαις. Ὁ νικῶν οὐ μὴ ἀδικηθῇ \n\nἐκ τοῦ θανάτου τοῦ δευτέρου.\n \n ",
            "11":"\n Καὶ τῷ ἀγγέλῳ τῆς ἐν Περγάμῳ ἐκκλησίας γράψον\n \n Τάδε λέγει ὁ ἔχων τὴν ῥομφαίαν τὴν δίστομον τὴν\n\nὀξεῖαν\n ",
            "12":"\n Οἶδα ποῦ κατοικεῖς,\n\nὅπου ὁ θρόνος τοῦ Σατανᾶ,\n\nκαὶ κρατεῖς τὸ ὄνομά μου, καὶ οὐκ ἠρνήσω τὴν πίστιν\n\n\n\n μου καὶ ἐν ταῖς ἡμέραις Ἀντίπας, ὁ μάρτυς μου, ὁ\n\nπιστός [μου], ὃς ἀπεκτάνθη παρʼ ὑμῖν, ὅπου ὁ Σατανᾶς\n\n\n\n κατοικεῖ.\n ",
            "13":"\n ἀλλὰ ἔχω κατὰ σοῦ ὀλίγα, ὅτι ἔχεις ἐκεῖ\n\nκρατοῦντας τὴν διδαχὴν\n Βαλαάμ, \n ὃς ἐδίδασκεν τῷ\n\nΒαλὰκ βαλεῖν σκάνδαλον ἐνώπιον\n τῶν υἱῶν Ἰσραήλ, φαγεῖν εἰδωλόθυτα καὶ πορνεῦσαι· \n ",
            "14":"\n οὕτως ἔχεις καὶ\n\nσὺ κρατοῦντας τὴν διδαχὴν Νικολαϊτῶν ὁμοίως.\n ",
            "15":"\n μετανόησον\n\nοὖν· εἰ δὲ μή, ἔρχομαί σοι ταχύ, καὶ πολεμήσω\n\nμετʼ αὐτῶν ἐν τῇ ῥομφαίᾳ τοῦ στόματός μου.\n ",
            "16":"\n Ὁ ἔχων\n\nοὖς ἀκουσάτω τί τὸ πνεῦμα λέγει ταῖς ἐκκλησίαις. Τῷ\n\nνικῶντι δώσω αὐτῷ τοῦ μάννα τοῦ κεκρυμμένου, καὶ\n\nδώσω αὐτῷ ψῆφον λευκήν, καὶ ἐπὶ τὴν ψῆφον\n ὄνομα καινὸν \n γεγραμμένον ὃ οὐδεὶς οἶδεν εἰ μὴ ὁ λαμβάνων.\n \n ",
            "17":"\n ?καὶ τῷ ἀγγέλῳ τῷ ἐν Θυατείροις ἐκκλησίας γράψον\n \n Τάδε λέγει ὁ υἱὸς τοῦ θεοῦ, ὁ ἔχων\n τοὺς ὀφθαλμοὺς [αὐτοῦ] ὡς \n φλόγα\n πυρόε, καὶ οἱ πόδες αὐτοῦ ὅμοιοι χαλκολιβάνῳ, \n ",
            "18":"\n Οἶδά σου τὰ ἔργα, \n\nκαὶ τὴν\n\nἀγάπην καὶ τὴν πίστιν καὶ τὴν διακονίαν καὶ τὴν\n\nὑπομονήν σου, καὶ τὰ ἔργα σου τὰ ἔσχατα πλείονα\n\nτῶν πρώτων.\n ",
            "19":"\n ἀλλὰ ἔχω κατὰ σοῦ ὅτι ἀφεῖς τὴν\n\n\n\n γυναῖκα Ἰεζάβελ, ἡ λέγουσα ἑαυτὴν προφῆτιν, καὶ\n\nδιδάσκει καὶ πλανᾷ τοὺς ἐμοὺς δούλους\n πορνεῦσαι καὶ φαγεῖν εἰδωλόθυτα. \n ",
            "20":"\n καὶ ἔδωκα αὐτῇ χρόνον ἵνα μετανοήσῃ,\n\nκαὶ οὐ θέλει μετανοῆσαι ἐκ τῆς πορνείας αὐτῆς.\n \n ἰδοὺ βάλλω αὐτὴν εἰς κλίνην,\n ",
            "21":"\n καὶ τοὺς μοιχεύοντας\n\nμετʼ αὐτῆς εἰς θλίψιν μεγάλην, ἐὰν μὴ μετανοήσουσιν\n\nἐκ τῶν ἔργων αὐτῆς·\n ",
            "22":"\n καὶ τὰ τέκνα αὐτῆς ἀποκτενῶ \n\nἐν θανάτῳ· καὶ γνώσονται πᾶσαι αἱ ἐκκλησίαι ὅτι ἐγώ\n\nεἰμι ὁ\n ἐραυνῶν νεφροὺς καὶ καρδίας, \n καὶ\n δώσω \n ὑμῖν\n ἑκάστῳ κατὰ τὰ ἔργα \n ὑμῶν.\n ",
            "23":"\n ὑμῖν δὲ λέγω\n\nτοῖς λοιποῖς τοῖς ἐν Θυατείροις, ὅσοι οὐκ ἔχουσιν\n\nτὴν διδαχὴν ταύτην, οἵτινες οὐκ ἔγνωσαν τὰ βαθέα\n\nτοῦ Σατανᾶ, \n\nὡς λέγουσιν, οὐ βάλλω ἐφʼ ὑμᾶς ἄλλο\n\nβάρος·\n ",
            "24":"\n πλὴν ὃ ἔχετε κρατήσατε ἄχρι οὗ ἂν ἥξω.\n ",
            "25":"\n Καὶ\n\nὁ νικῶν καὶ ὁ τηρῶν ἄχρι τέλους τὰ ἔργα μου,\n δώσω αὐτῷ \n ἐξουσίαν ἐπὶ\n τῶν ἐθνῶν, \n ",
            "26":"\n καὶ\n ποιμανεῖ αὐτοὺς ἐν ῥάβδῳ σιδηρᾷ ὡς τὰ σκεύη τὰ κεραμικὰ συντρίβεται, \n ",
            "27":"\n ὡς κἀγὼ εἴληφα παρὰ τοῦ πατρός\n\nμου, καὶ δώσω αὐτῷ τὸν ἀστέρα τὸν πρωινόν.\n ",
            "28":"\n Ὁ ἔχων οὖς ἀκουσάτω τί τὸ πνεῦμα λέγει ταῖς ἐκκλησίαις."
        },
        "2":{
            "0":"\n \n Καὶ τῷ ἀγγέλῳ τῆς ἐν Σάρδεσιν ἐκκλησίας γράψον\n \n Τάδε λέγει ὁ ἔχων τὰ ἑπτὰ πνεύματα τοῦ θεοῦ\n\nκαὶ τοὺς ἑπτὰ ἀστέρας Οἶδά σου τὰ ἔργα, ὅτι ὄνομα\n\nἔχεις ὅτι ζῇς, καὶ νεκρὸς εἶ.\n ",
            "1":"\n γίνου γρηγορῶν, καὶ\n\nστήρισον τὰ λοιπὰ ἃ ἔμελλον ἀποθανεῖν, οὐ γὰρ\n\nεὕρηκά σου ἔργα πεπληρωμένα ἐνώπιον τοῦ θεοῦ μου·\n ",
            "2":"\n μνημόνευε οὖν πῶς εἴληφας καὶ ἤκουσας καὶ τήρει, \n\nκαὶ μετανόησον· ἐὰν οὖν μὴ γρηγορήσῃς, ἥξω ὡς κλέπτης,\n\nκαὶ οὐ μὴ γνῷς ποίαν ὥραν ἥξω ἐπὶ σέ·\n ",
            "3":"\n ἀλλὰ ἔχεις \n\nὀλίγα ὀνόματα ἐν Σάρδεσιν ἃ οὐκ ἐμόλυναν τὰ ἱμάτια\n\nαἰτῶν, καὶ περιπατήσουσιν μετʼ ἐμοῦ ἐν λευκοῖς, ὅτι\n\nἄξιοί εἰσιν.\n ",
            "4":"\n Ὁ νικῶν οὕτως περιβαλεῖται ἐν ἱματίοις\n\nλευκοῖς, καὶ οὐ μὴ\n ἐξαλείψω \n τὸ ὄνομα αὐτοῦ\n ἐκ τῆς βίβλου τῆς ζωῆς, \n καὶ ὁμολογήσω τὸ ὄνομα αὐτοῦ\n\nἐνώπιον τοῦ πατρός μου καὶ ἐνώπιον τῶν ἀγγέλων\n \n αὐτοῦ.\n ",
            "5":"\n Ὁ ἔχων οὖς ἀκουσάτω τί τὸ πνεῦμα λέγει\n\nταῖς ἐκκλησίαις.\n ",
            "6":"\n \n Καὶ τῷ ἀγγέλῳ τῆς ἐν Φιλαδελφίᾳ ἐκκλησίας\n\nγράψον\n \n Τάδε λέγει ὁ ἅγιος, ὁ ἀληθινός, ὁ ἔχων\n τὴν \n κλεῖν Δαυείδ, ὁ ἀνοίγων καὶ οὐδεὶς κλείσει, καὶ \n κλείων καὶ οὐδεὶς ἀνοίγει, \n ",
            "7":"\n Οἶδά σου τὰ ἔργα,— ἰδοὺ\n\nδέδωκα ἐνώπιόν σου θύραν ἠνεῳγμένην, ἣν οὐδεὶς δύναται \n\nκλεῖσαι αὐτήν,— ὅτι μικρὰν ἔχεις δύναμιν, καὶ\n\nἐτήρησάς μου τὸν λόγον, καὶ οὐκ ἠρνήσω τὸ ὄνομά\n\nμου.\n ",
            "8":"\n ἰδοὺ διδῶ ἐκ τῆς συναγωγῆς τοῦ Σατανᾶ, τῶν\n\nλεγόντων ἑαυτοὺς Ἰουδαίους εἶναι, καὶ οὐκ εἰσὶν ἀλλὰ\n\nψεύδονται, — ἰδοὺ ποιήσω αὐτοὺς ἵνα\n ἥξουσιν καὶ προσκυνήσουσιν \n ἐνώπιον τῶν ποδῶν\n σου, \n καὶ γνῶσιν\n ",
            "9":"\n ὅτι\n ἐγὼ ἠγάπησά σε. \n ὅτι ἐτήρησας τὸν λόγον τῆς\n\nὑπομονῆς μου, κἀγώ σε τηρήσω ἐκ τῆς ὥρας τοῦ\n\nπειρασμοῦ τῆς μελλούσης ἔρχεσθαι ἐπὶ τῆς οἰκουμένης \n\nὅλης, πειράσαι τοὺς κατοικοῦντας ἐπὶ τῆς γῆς.\n\nἔρχομαι ταχύ·\n ",
            "10":"\n κράτει ὃ ἔχεις, ἵνα μηδεὶς λάβῃ τὸν\n\nστέφανόν σου.\n ",
            "11":"\n Ὁ νικῶν ποιήσω αὐτὸν στύλον ἐν τῷ\n\nναῷ τοῦ θεοῦ μου, καὶ ἔξω οὐ μὴ ἐξέλθῃ ἔτι, καὶ\n\nγράψω ἐπʼ αὐτὸν τὸ ὄνομα τοῦ θεοῦ μου καὶ\n τὸ ὄνομα τῆς πὀλεως \n τοῦ θεοῦ μου, τῆς καινῆς\n\nἸερουσαλήμ, ἡ καταβαίνουσα ἐκ τοῦ οὐρανοῦ ἀπὸ\n\nτοῦ θεοῦ μου, \n\nκαὶ\n τὸ ὄνομά \n μου\n τὸ καινόν. \n ",
            "12":"\n Ὁ ἔχων\n\nοὖς ἀκουσάτω τί τὸ πνεῦμα λέγει ταῖς ἐκκλησίαις.\n \n ",
            "13":"\n Καὶ τῷ ἀγγέλῳ τῆς ἐν Λαοδικίᾳ ἐκκλησίας γράψον\n \n Τάδε λέγει ὁ Ἀμήν,\n ὁ μάρτυς ὁ πιστὸς \n καὶ [ὁ]\n\nἀληθινός,\n ἡ ἀρχὴ τῆς κτίσεως \n τοῦ θεοῦ,\n ",
            "14":"\n Οἶδά σου\n\nτὰ ἔργα, ὅτι οὔτε ψυχρὸς εἶ οὔτε ζεστός. ὄφελον\n\nψυχρὸς ἦς ἢ ζεστός.\n ",
            "15":"\n οὕτως, ὅτι χλιαρὸς εἶ καὶ οὔτε\n\nζεστὸς οὔτε ψυχρός, μέλλω σε ἐμέσαι ἐκ τοῦ στόματός\n \n μου.\n ",
            "16":"\n ὅτι λέγεις ὅτι Πλούσιός εἰμι καὶ\n πεπλούτηκα \n καὶ οὐδὲν χρείαν ἔχω, καὶ οὐκ οἶδας ὅτι σὺ εἶ\n\nὁ ταλαίπωρος καὶ ἐλεινὸς καὶ πτωχὸς καὶ τυφλὸς \n\nκαὶ γυμνός,\n ",
            "17":"\n συμβουλεύω σοι ἀγοράσαι παρʼ ἐμοῦ χρυσίον \n\nπεπυρωμένον ἐκ πυρὸς ἵνα πλουτήσῃς, καὶ ἱμάτια \n\nλευκὰ ἵνα περιβάλῃ καὶ μὴ φανερωθῇ ἡ αἰσχύνη\n\nτῆς γυμνότητός σου, καὶ κολλούριον ἐγχρῖσαι τοὺς\n\nὀφθαλμούς σου ἵνα βλέπῃς.\n ",
            "18":"\n ἐγὼ\n ὅσους ἐὰν φιλῶ ἐλέγχω \n καὶ\n παιδεύω· \n ζήλευε οὖν καὶ μετανόησον.\n ",
            "19":"\n Ἰδοὺ ἕστηκα ἐπὶ τὴν θύραν καὶ κρούω· ἐάν\n\nτις ἀκούσῃ τῆς φωνῆς μου καὶ ἀνοίξῃ τὴν θύραν,\n\n\n\n εἰσελεύσομαι πρὸς αὐτὸν καὶ δειπνήσω μετʼ αὐτοῦ \n\nκαὶ αὐτὸς μετʼ ἐμοῦ.\n ",
            "20":"\n Ὁ νικῶν δώσω αὐτῷ καθίσαι\n\nμετʼ ἐμοῦ ἐν τῷ θρόνῳ μου, ὡς κἀγὼ ἐνίκησα καὶ\n\nἐκάθισα μετὰ τοῦ πατρός μου ἐν τῷ θρόνῳ αὐτοῦ.\n ",
            "21":"\n Ὁ ἔχων οὖς ἀκουσάτω τί τὸ πνεῦμα λέγει ταῖς\n\nἐκκλησίαις."
        },
        "3":{
            "0":"\n \n Μετὰ ταῦτα εἶδον, καὶ ἰδοὺ θύρα ἠνεῳγμένη ἐν τῷ\n\nοὐρανῷ, καὶ ἡ φωνὴ ἡ πρώτη ἣν ἤκουσα ὡς\n σάλπιγγος \n λαλούσης μετʼ ἐμοῦ, λέγων\n Ἀνάβα \n ὧδε, καὶ δείξω σοι\n ἃ δεῖ γενέσθαι. \n ",
            "1":"\n μετὰ ταῦτα εὐθέως ἐγενόμην ἐν\n\nπνεύματι· καὶ ἰδοὺ θρόνος ἔκειτο ἐν τῷ οὐρανῷ, καὶ\n ἐπὶ τὸν θρόνον καθήμενος, \n ",
            "2":"\n καὶ ὁ καθήμενος ὅμοιος\n\nὁράσει λίθῳ ἰάσπιδι καὶ σαρδίῳ, καὶ\n ἶρις κυκλόθεν τοῦ θρόνου \n ὅμοιος ὁράσει σμαραγδίνῳ.\n ",
            "3":"\n καὶ κυκλόθεν\n\nτοῦ θρόνου θρόνοι εἴκοσι τέσσαρες, καὶ ἐπὶ τοὺς \n\nθρόνους εἴκοσι τέσσαρας πρεσβυτέρους καθημένους περιβεβλημένους \n\n\n\n ἱματίοις λευκοῖς, καὶ ἐπὶ τὰς κεφαλὰς \n\nαὐτῶν στεφάνους χρυσοῦς.\n ",
            "4":"\n καὶ ἐκ τοῦ θρόνου\n ἐκπορεύονται ἀστραπαὶ καὶ φωναὶ \n καὶ\n βρονταί· \n καὶ ἑπτὰ\n\nλαμπάδες πυρὸς καιόμεναι ἐνώπιον τοῦ θρόνου, ἅ εἰσιν\n\nτὰ ἑπτὰ πνεύματα τοῦ θεοῦ,\n ",
            "5":"\n καὶ ἐνώπιον τοῦ θρόνου\n \n ὡς θάλασσα ὑαλίνη\n ὁμοία κρυστάλλῳ. καὶ ἐν μέσῳ τοῦ θρόνου \n καὶ\n κύκλῳ τοῦ θρόνου τέσσερα ζῷα γέμοντα ὀφθαλμῶν \n ἔμπροσθεν καὶ ὄπισθεν·\n ",
            "6":"\n καὶ τὸ\n\nζῷον\n τὸ πρῶτον \n ὅμοιον\n λέοντι, καὶ τὸ δεύτερον \n ζῷον ὅμοιον\n μόσχῳ, καὶ τὸ τρίτον \n ζῷον ἔχων\n τὸ πρόσωπον \n ὡς\n ἀνθρώπου, καὶ τὸ τέταρτον \n ζῷον\n\nὅμοιον\n ἀετῷ \n πετομένῳ·\n ",
            "7":"\n καὶ τὰ τέσσερα ζῷα,\n ἓν καθʼ ἓν \n αὐτῶν ἔχων\n ἀνὰ πτέρυγας ἕξ, κυκλόθεν \n καὶ ἔσωθεν\n γέμουσιν ὀφθαλμῶν· \n καὶ ἀνάπαυσιν\n\nοὐκ ἔχουσιν ἡμέρας καὶ νυκτὸς λέγοντες\n \n Ἅγιος ἅγιος ἅγιος Κύριος, ὁ θεός, ὁ παντοκράτωρ, \n ὁ ἦν καὶ\n ὁ ὤν \n καὶ ὁ ἐρχόμενος.\n \n ",
            "8":"\n \n Καὶ ὅταν δώσουσιν τὰ ζῷα δόξαν καὶ τιμὴν καὶ\n\n\n\n εὐχαριστίαν τῷ\n καθημένῳ ἐπὶ τοῦ θρόνου, τῷ ζῶντι εἰς τοὺς αἰῶνας \n τῶν αἰώνων,\n ",
            "9":"\n πεσοῦνται οἱ\n\nεἴκοσι τέσσαρες πρεσβύτεροι ἐνώπιον τοῦ\n καθημένου ἐπὶ τοῦ θρόνου, \n καὶ προσκυνήσουσιν\n τῷ ζῶντι εἰς τοὺς αἰῶνας \n τῶν αἰώνων, καὶ βαλοῦσιν τοὺς στεφάνους \n\nαὐτῶν ἐνώπιον τοῦ θρόνου, λέγοντες\n \n ",
            "10":"\n \n Ἄξιος εἶ, \n\nὁ κύριος καὶ ὁ θεὸς ἡμῶν, λαβεῖν\n \n τὴν δόξαν καὶ τὴν τιμὴν καὶ τὴν δύναμιν, ὅτι \n σὺ ἔκτισας τὰ πάντα, καὶ διὰ τὸ θέλημά σου \n ἦσαν καὶ ἐκτίσθησαν. \n "
        },
        "4":{
            "0":"\n \n Καὶ εἶδον ἐπὶ τὴν δεξιὰν τοῦ\n \n καθημένου\n\nἐπὶ τοῦ θρόνου βιβλίον γεγραμμένον ἔσωθεν καὶ\n\nὄπισθεν, κατεσφραγισμένον\n \n σφραγῖσιν ἑπτά.\n ",
            "1":"\n καὶ\n\nεἶδον ἄγγελον ἰσχυρὸν κηρύσσοντα ἐν φωνῇ μεγάλῃ \n\nΤίς ἄξιος ἀνοῖξαι τὸ βιβλίον καὶ λῦσαι τὰς\n\nσφραγῖδας αὐτοῦ;\n ",
            "2":"\n καὶ οὐδεὶς ἐδύνατο ἐν τῷ οὐρανῷ\n\n\n\n οὐδὲ ἐπὶ τῆς γῆς οὐδὲ ὑποκάτω τῆς γῆς ἀνοῖξαι τὸ\n\nβιβλίον οὔτε βλέπειν αὐτό.\n ",
            "3":"\n καὶ [ἐγὼ] ἔκλαιον πολὺ\n\nὅτι οὐδεὶς ἄξιος εὑρέθη ἀνοῖξαι τὸ βιβλίον οὔτε\n\nβλέπειν αὐτό·\n ",
            "4":"\n καὶ εἷς ἐκ τῶν πρεσβυτέρων λέγει\n \n μοι Μὴ κλαῖε· ἰδοὺ ἐνίκησεν ὁ\n λέων \n ὁ ἐκ τῆς\n\nφυλῆς\n Ἰούδα, ἡ ῥίζα \n Δαυείδ, ἀνοῖξαι τὸ βιβλίον καὶ\n\nτὰς ἑπτὰ σφραγῖδας αὐτοῦ.\n ",
            "5":"\n Καὶ εἶδον ἐν\n\nμέσῳ τοῦ θρόνου καὶ τῶν τεσσάρων ζῴων καὶ ἐν μέσῳ\n\nτῶν πρεσβυτέρων\n ἀρνίον \n ἑστηκὸς ὡς\n ἐσφαγμένον, \n ἔχων κέρατα ἑπτὰ καὶ\n ὀφθαλμοὺς ἑπτά, \n οἵ εἰσιν τὰ\n\n[ἑπτὰ] πνεύματα τοῦ θεοῦ, ἀπεσταλμένοι\n εἰς πᾶσαν \n τὴν γῆν. \n ",
            "6":"\n καὶ ἦλθεν καὶ εἴληφεν ἐκ τῆς δεξιᾶς τοῦ\n\nκαθημένου ἐπὶ τοῦ θρόνου.\n ",
            "7":"\n Καὶ ὅτε ἔλαβεν τὸ βιβλίον, \n\nτὰ τέσσερα ζῷα καὶ οἱ εἴκοσι τέσσαρες πρεσβύτεροι \n\nἔπεσαν ἐνώπιον τοῦ ἀρνίου, ἔχοντες ἕκαστος\n\nκιθάραν καὶ φιάλας χρυσᾶς γεμούσας\n θυμιαμάτων, \n αἵ εἰσιν\n αἱ προσευχαὶ \n τῶν ἁγίων·\n ",
            "8":"\n καὶ\n ᾁδουσιν ᾠδὴν καινὴν \n λέγοντες\n \n Ἄξιος εἶ λαβεῖν τὸ βιβλίον καὶ ἀνοῖξαι τὰς\n\nσφραγῖδας αὐτοῦ, ὅτι ἐσφάγης καὶ ἠγόρασας τῷ\n\nθεῷ ἐν τῷ αἵματί σου ἐκ πάσης φυλῆς καὶ\n\nγλώσσης καὶ λαοῦ καὶ ἔθνους, \n ",
            "9":"\n καὶ ἐποίησας\n\nαὐτοὺς\n τῷ θεῷ \n ἡμῶν\n βασιλείαν \n καὶ\n ἱερεῖς, \n καὶ\n\nβασιλεύουσιν ἐπὶ τῆς γῆς·\n \n ",
            "10":"\n καὶ εἶδον, καὶ ἤκουσα φωνὴν ἀγγέλων πολλῶν \n\nκύκλῳ τοῦ θρόνου καὶ τῶν ζῴων καὶ τῶν πρεσβυτέρων,\n\nκαὶ ἦν ὁ ἀριθμὸς αὐτῶν\n μυριάδες μυριάδων καὶ χιλιάδες χιλιάδων, \n ",
            "11":"\n λέγοντες φωνῇ μεγάλῃ\n \n Ἄξιόν ἐστιν τὸ\n ἀρνίον \n τὸ\n ἐσφαγμένον \n λαβεῖν \n\nτὴν δύναμιν καὶ πλοῦτον καὶ σοφίαν καὶ\n\nἰσχὺν καὶ τιμὴν καὶ δόξαν καὶ εὐλογίαν.\n \n ",
            "12":"\n καὶ πᾶν κτίσμα ὃ ἐν τῷ οὐρανῷ καὶ ἐπὶ τῆς γῆς\n\nκαὶ ὑποκάτω τῆς γῆς καὶ ἐπὶ τῆς θαλάσσης [ἐστίν],\n\nκαὶ τὰ ἐν αὐτοῖς πάντα, ἤκουσα λέγοντας\n \n Τῷ\n καθημένῳ ἐπὶ τοῦ θρόνου \n καὶ τῷ ἀρνίῳ \n\nἡ εὐλογία καὶ ἡ τιμὴ καὶ ἡ δόξα καὶ τὸ κράτος \n\nεἰς τοὺς αἰῶνας τῶν αἰώνων.\n \n \n ",
            "13":"\n καὶ τὰ τέσσερα ζῷα ἔλεγον Ἀμήν, \n\nκαὶ οἱ πρεσβύτεροι\n\nἔπεσαν καὶ προσεκύνησαν."
        },
        "5":{
            "0":"\n \n Καὶ εἶδον ὅτε ἤνοιξεν τὸ ἀρνίον μίαν ἐκ τῶν\n\nἑπτὰ σφραγίδων, καὶ ἤκουσα ἑνὸς ἐκ τῶν τεσσάρων ζῴων \n\nλέγοντος ὡς φωνῇ βροντῆς Ἔρχου.\n ",
            "1":"\n καὶ εἶδον, καὶ\n\nἰδοὺ\n ἵππος λευκός, \n καὶ ὁ καθήμενος ἐπʼ αὐτὸν ἔχων\n\nτόξον, καὶ ἐδόθη αὐτῷ στέφανος, καὶ ἐξῆλθεν νικῶν καὶ\n\nἵνα νικήσῃ.\n ",
            "2":"\n Καὶ ὅτε ἤνοιξεν τὴν σφραγῖδα τὴν\n\nδευτέραν, ἤκουσα τοῦ δευτέρου ζῴου λέγοντος Ἔρχου.\n ",
            "3":"\n καὶ ἐξῆλθεν ἄλλος\n ἵππος πυρρός, \n καὶ τῷ καθημένῳ\n\nἐπʼ αὐτὸν ἐδόθη [αὐτῷ] λαβεῖν τὴν εἰρήνην [ἐκ] τῆς γῆς\n\nκαὶ ἵνα ἀλλήλους σφάξουσιν, καὶ ἐδόθη αὐτῷ μάχαιρα\n\nμεγάλη.\n ",
            "4":"\n Καὶ ὅτε ἤνοιξε τὴν σφραγῖδα τὴν\n\nτρίτην, ἤκουσα τοῦ τρίτου ζῴου λέγοντος Ἔρχου. καὶ\n\nεἶδον, καὶ ἰδοὺ\n ἵππος μέλας, \n καὶ ὁ καθήμενος ἐπʼ αὐτὸν\n\nἔχων ζυγὸν ἐν τῇ χειρὶ αὐτοῦ.\n ",
            "5":"\n καὶ ἤκουσα ὡς φωνὴν\n\nἐν μέσῳ τῶν τεσσάρων ζῴων λέγουσαν Χοῖνιξ σίτου\n\nδηναρίου, καὶ τρεῖς χοίνικες κριθῶν δηναρίου· καὶ τὸ\n\nἔλαιον καὶ τὸν οἶνον μὴ ἀδικήσῃς.\n ",
            "6":"\n Καὶ ὅτε\n\nἤνοιξεν τὴν σφραγῖδα τὴν τετάρτην, ἤκουσα φωνὴν τοῦ\n\nτετάρτου ζῴου λέγοντος Ἔρχου.\n ",
            "7":"\n καὶ εἶδον, καὶ ἰδοὺ\n\nἵππος χλωρός, καὶ ὁ καθήμενος ἐπάνω [αὐτοῦ] ὄνομα\n\nαὐτῷ [Ὁ]\n Θάνατος, \n καὶ\n ὁ ᾄδης \n ᾐκολούθει μετʼ αὐτοῦ, \n\nκαὶ ἐδόθη αὐτοῖς ἐξουσία ἐπὶ τὸ τέταρτον τῆς\n\nγῆς, ἀποκτεῖναι ἐν\n ῥομφαίᾳ καὶ \n ἐν\n λιμῷ καί \n ἐν\n θανάτῳ καὶ \n ὑπὸ τῶν\n θηρίων τῆς γῆς. \n ",
            "8":"\n Καὶ\n\nὅτε ἤνοιξεν τὴν πέμπτην σφραγῖδα, εἶδον ὑποκάτω τοῦ\n\nθυσιαστηρίου τὰς ψυχὰς τῶν ἐσφαγμένων διὰ τὸν λόγον \n\nτοῦ θεοῦ καὶ διὰ τὴν μαρτυρίαν ἣν εἶχον.\n ",
            "9":"\n καὶ\n\nἔκραξαν φωνῇ μεγάλῃ λέγοντες\n Ἕως πότε, ὁ δεσπότης \n ὁ ἅγιος καὶ ἀληθινός, οὐ\n κρίνεις \n καὶ\n ἐκδικεῖς τὸ αἷμα \n ἡμῶν ἐκ\n τῶν κατοικούντων ἐπὶ τῆς γῆς; \n ",
            "10":"\n καὶ ἐδόθη αὐτοῖς ἑκάστῳ στολὴ λευκή, \n\nκαὶ\n \n ἐρρέθη αὐτοῖς ἵνα ἀναπαύσονται ἔτι χρόνον μικρόν,\n\nἕως πληρωθῶσιν καὶ οἱ σύνδουλοι αὐτῶν καὶ οἱ ἀδελφοὶ \n\nαὐτῶν οἱ μέλλοντες ἀποκτέννεσθαι ὡς καὶ\n\nαὐτοί.\n ",
            "11":"\n Καὶ εἶδον ὅτε ἤνοιξεν τὴν σφραγῖδα \n\nτὴν ἕκτην, καὶ σεισμὸς μέγας ἐγένετο, καὶ\n ὁ ἥλιος \n ἐγένετο μέλας ὡς σάκκος τρίχινος,\n καὶ ἡ σελήνη \n ὅλη ἐγένετο ὡς\n αἷμα, \n ",
            "12":"\n καὶ\n οἱ ἀστέρες τοῦ οὐρανοῦ ἔπεσαν \n εἰς τὴν γῆν,\n ὡς συκῆ \n βάλλει τοὺς\n\nὀλύνθους αὐτῆς ὑπὸ ἀνέμου μεγάλου σειομένη,\n ",
            "13":"\n καὶ ὁ οὐρανὸς \n ἀπεχωρίσθη\n ὡς βιβλίον ἑλισσόμενον, \n καὶ \n\nπᾶν ὄρος καὶ νῆσος ἐκ τῶν τόπων αὐτῶν ἐκινήθησαν.\n ",
            "14":"\n καὶ οἱ βασιλεῖς τῆς γῆς καὶ οἱ μεγιστᾶνες \n καὶ\n\nοἱ χιλίαρχοι καὶ οἱ πλούσιοι καὶ οἱ ἰσχυροὶ καὶ πᾶς\n\nδοῦλος καὶ ἐλεύθερος\n ἔκρυψαν ἑαυτοὺς εἰς τὰ σπήλαια καὶ εἰς τὰς πέτρας \n τῶν ὀρέων·\n ",
            "15":"\n καὶ λέγουσιν τοῖς ὄρεσιν καὶ ταῖς πέτραις Πέσατε ἐφʼ ἡμᾶς \n καὶ\n κρύψατε ἡμᾶς \n ἀπὸ προσώπου τοῦ\n καθημένου ἐπὶ τοῦ θρόνου \n καὶ ἀπὸ τῆς ὀργῆς τοῦ ἀρνίου,\n ",
            "16":"\n ὅτι\n\nἦλθεν\n ἡ ἡμέρα ἡ μεγάλη τῆς ὀργῆς \n αὐτῶν,\n καὶ τίς δύναται σταθῆναι;"
        },
        "6":{
            "0":"\n \n Μετὰ τοῦτο εἶδον τέσσαρας ἀγγέλους ἑστῶτας\n ἐπὶ τὰς τέσσαρας γωνίας τῆς γῆς, \n κρατοῦντας\n τοὺς τέσσαρας ἀνέμους \n τῆς γῆς, ἵνα μὴ πνέῃ ἄνεμος ἐπὶ\n\nτῆς γῆς μήτε ἐπὶ τῆς θαλάσσης μήτε ἐπὶ πᾶν δένδρον.\n ",
            "1":"\n καὶ εἶδον ἄλλον ἄγγελον ἀναβαίνοντα ἀπὸ\n\n\n\nἀνατολῆς ἡλίου, ἔχοντα σφραγῖδα θεοῦ ζῶντος, καὶ \n\n\n\nἔκραξεν φωνῇ μεγάλῃ τοῖς τέσσαρσιν ἀγγέλοις οἷς \n\nἐδόθη αὐτοῖς ἀδικῆσαι τὴν γῆν καὶ τὴν θάλασσαν,\n ",
            "2":"\n λέγων Μὴ ἀδικήσητε τὴν γῆν μήτε τὴν θάλασσαν \n\nμήτε τὰ δένδρα, ἄχρι\n σφραγίσωμεν \n τοὺς δούλους τοῦ\n\nθεοῦ ἡμῶν\n ἐπὶ τῶν μετώπων \n αὐτῶν.\n ",
            "3":"\n Καὶ ἤκουσα\n\nτὸν ἀριθμὸν τῶν ἐσφραγισμένων, ἑκατὸν τεσσεράκοντα \n\nτέσσαρες χιλιάδες, ἐσφραγισμένοι ἐκ πάσης φυλῆς\n \n υἱῶν Ἰσραήλ·\n ",
            "4":"\n \n ἐκ φυλῆς Ἰούδα δώδεκα χιλιάδες ἐσφραγισμένοι, \n ἐκ φυλῆς Ῥουβὴν δώδεκα χιλιάδες, \n \n ἐκ φυλῆς Γὰδ δώδεκα χιλιάδες, \n ",
            "5":"\n \n ἐκ φυλῆς Ἀσὴρ δώδεκα χιλιάδες, \n ἐκ φυλῆς Νεφθαλὶμ δώδεκα χιλιάδες, \n \n ἐκ φυλῆς Μανασσῆ δώδεκα χιλιάδες, \n",
            "6":"\n \n ἐκ φυλῆς Συμεὼν δώδεκα χιλιάδες, \n ἐκ φυλῆς Λευεὶ δώδεκα χιλιάδες, \n \n ἐκ φυλῆς Ἰσσαχὰρ δώδεκα χιλιάδες, \n ",
            "7":"\n \n ἐκ φυλῆς Ζαβουλὼν δώδεκα χιλιάδες, \n ἐκ φυλῆς Ἰωσὴφ δώδεκα χιλιάδες, \n ἐκ φυλῆς Βενιαμεὶν δώδεκα χιλιάδες ἐσφραγισμένοι. \n \n ",
            "8":"\n \n Μετὰ ταῦτα εἶδον, καὶ ἰδοὺ ὄχλος πολύς, ὃν ἀριθμῆσαι\n\nαὐτὸν οὐδεὶς ἐδύνατο, ἐκ παντὸς ἔθνους καὶ φυλῶν καὶ\n\nλαῶν καὶ γλωσσῶν, ἑστῶτες ἐνώπιον τοῦ θρόνου καὶ ἐνώπιον \n\nτοῦ ἀρνίου, περιβεβλημένους στολὰς λευκάς, καὶ\n\nφοίνικες ἐν ταῖς χερσὶν αὐτῶν·\n ",
            "9":"\n καὶ κράζουσι φωνῇ μεγάλῃ\n\nλέγοντες\n \n Ἡ σωτηρία τῷ θεῷ ἡμῶν τῷ\n καθημένῳ ἐπὶ τῷ θρόνῳ \n καὶ τῷ ἀρνίῳ.\n \n ",
            "10":"\n \n καὶ πάντες οἱ ἄγγελοι ἱστήκεισαν κύκλῳ τοῦ θρόνου καὶ\n\nτῶν πρεσβυτέρων καὶ τῶν τεσσάρων ζῴων, καὶ ἔπεσαν\n\nἐνώπιον τοῦ θρόνου ἐπὶ τὰ πρόσωπα αὐτῶν καὶ προσεκύνησαν \n\nτῷ θεῷ,\n ",
            "11":"\n λέγοντες\n \n Ἀμήν· ἡ εὐλογία καὶ ἡ δόξα καὶ ἡ σοφία καὶ ἡ\n\nεὐχαριστία καὶ ἡ τιμὴ καὶ ἡ δύναμις καὶ ἡ ἰσχὺς\n\nτῷ θεῷ ἡμῶν εἰς τοὺς αἰῶνας τῶν αἰώνων [· ἀμήν].\n \n ",
            "12":"\n \n Καὶ ἀπεκρίθη εἷς ἐκ τῶν πρεσβυτέρων λέγων μοι Οὗτοι\n\nοἱ περιβεβλημένοι τὰς στολὰς τὰς λευκὰς τίνες εἰσὶν καὶ\n\nπόθεν ἦλθον;\n ",
            "13":"\n καὶ εἴρηκα αὐτῷ Κύριέ μου, \n\nσὺ οἶδας.\n\nκαὶ εἶπέν μοι Οὗτοί εἰσιν οἱ ἐρχόμενοι ἐκ τῆς\n θλίψεως \n τῆς μεγάλης, καὶ\n ἔπλυναν τὰς στολὰς αὐτῶν \n καὶ ἐλεύκαναν\n \n αὐτὰς\n ἐν τῷ αἵματι \n τοῦ ἀρνίου.\n ",
            "14":"\n διὰ τοῦτό εἰσιν\n\nἐνώπιον τοῦ θρόνου τοῦ θεοῦ, καὶ λατρεύουσιν αὐτῷ ἡμέρας\n\nκαὶ νυκτὸς ἐν τῷ ναῷ αὐτοῦ, καὶ ὁ\n καθήμενος ἐπὶ τοῦ θρόνου \n σκηνώσει ἐπʼ αὐτούς.\n ",
            "15":"\n οὐ πεινάσουσιν \n ἔτι\n οὐδὲ διψήσουσιν \n ἔτι,\n \n οὐδὲ μὴ πέσῃ ἐπʼ αὐτοὺς ὁ \n ",
            "16":"\n ἥλιος οὐδὲ\n \n πᾶν\n καῦμα, \n ὅτι τὸ ἀρνίον τὸ ἀνὰ μέσον\n\nτοῦ θρόνου\n ποιμανεῖ αὐτούς, καὶ ὁδηγήσει αὐτοὺς \n ἐπὶ\n ζωῆς πηγὰς ὑδάτων· καὶ ἐξαλείψει ὁ θεὸς πᾶν δάκρυον ἐκ τῶν ὀφθαλμῶν \n αὐτῶν."
        },
        "7":{
            "0":"\n \n Καὶ ὅταν ἤνοιξεν τὴν σφραγῖδα τὴν ἑβδόμην, ἐγένετο\n\nσιγὴ ἐν τῷ οὐρανῷ ὡς ἡμίωρον.\n ",
            "1":"\n καὶ εἶδον τοὺς ἑπτὰ\n\nἀγγέλους οἳ ἐνώπιον τοῦ θεοῦ ἑστήκασιν, καὶ\n ἐδόθησαν \n αὐτοῖς ἑπτὰ σάλπιγγες.\n ",
            "2":"\n Καὶ ἄλλος ἄγγελος\n\nἦλθεν καὶ\n ἐστάθη ἐπὶ τοῦ θυσιαστηρίου \n ἔχων λιβανωτὸν \n\nχρυσοῦν, καὶ ἐδόθη αὐτῷ\n θυμιάματα \n πολλὰ ἵνα δώσει\n ταῖς προσευχαῖς \n τῶν ἁγίων πάντων ἐπὶ τὸ θυσιαστήριον\n\nτὸ χρυσοῦν τὸ ἐνώπιον τοῦ θρόνου.\n ",
            "3":"\n καὶ ἀνέβη ὁ καπνὸς\n τῶν θυμιαμάτων ταῖς προσευχαῖς \n τῶν ἁγίων ἐκ\n\nχειρὸς τοῦ ἀγγέλου ἐνώπιον τοῦ θεοῦ.\n ",
            "4":"\n καὶ εἴληφεν\n\nὁ ἄγγελος\n τὸν λιβανωτόν, \n καὶ\n ἐγέμισεν \n αὐτὸν ἐκ\n τοῦ πυρὸς τοῦ θυσιαστηρίου, \n καὶ ἔβαλεν εἰς τὴν\n\nγῆν· καὶ ἐγένοντο\n βρονταὶ \n καὶ\n φωναὶ \n καὶ\n ἀστραπαὶ \n καὶ σεισμός.\n ",
            "5":"\n Καὶ οἱ ἑπτὰ ἄγγελοι οἱ ἔχοντες \n\nτὰς ἑπτὰ σάλπιγγας ἡτοίμασαν αὑτοὺς ἵνα σαλπίσωσιν.\n ",
            "6":"\n \n Καὶ ὁ πρῶτος ἐσάλπισεν· καὶ\n ἐγένετο χάλαζα καὶ πῦρ \n μεμιγμένα ἐν\n αἵματι, \n καὶ ἐβλήθη\n εἰς τὴν γῆν· \n καὶ\n\nτὸ τρίτον τῆς γῆς κατεκάη, καὶ τὸ τρίτον τῶν δένδρων\n\nκατεκάη, καὶ πᾶς χόρτος χλωρὸς κατεκάη.\n ",
            "7":"\n Καὶ\n\nὁ δεύτερος ἄγγελος ἐσάλπισεν· καὶ\n ὡς ὄρος \n μέγα\n πυρὶ καιόμενον \n ἐβλήθη εἰς τὴν θάλασσαν· καὶ ἐγένετο τὸ\n\nτρίτον τῆς θαλάσσης αἷμα,\n ",
            "8":"\n καὶ ἀπέθανε τὸ τρίτον τῶν\n\nκτισμάτων τῶν ἐν τῇ θαλάσσῃ, τὰ ἔχοντα ψυχάς, καὶ τὸ\n \n τρίτον τῶν πλοίων διεφθάρησαν.\n ",
            "9":"\n Καὶ ὁ τρίτος\n\nἄγγελος ἐσάλπισεν· καὶ\n ἔπεσεν ἐκ τοῦ οὐρανοῦ ἀστὴρ \n μέγας καιόμενος ὡς λαμπάς, καὶ ἔπεσεν ἐπὶ τὸ τρίτον τῶν\n\nποταμῶν καὶ ἐπὶ τὰς πηγὰς τῶν ὑδάτων.\n ",
            "10":"\n καὶ τὸ ὄνομα\n\nτοῦ ἀστέρος λέγεται Ὁ Ἄψινθος. καὶ ἐγένετο τὸ τρίτον\n\nτῶν ὑδάτων εἰς ἄψινθον, καὶ πολλοὶ τῶν ἀνθρώπων ἀπέθανον \n\nἐκ τῶν ὑδάτων, ὅτι ἐπικράνθησαν.\n ",
            "11":"\n Καὶ\n\nὁ τέταρτος ἄγγελος ἐσάλπισεν· καὶ ἐπλήγη τὸ τρίτον τοῦ\n\nἡλίου καὶ τὸ τρίτον τῆς σελήνης καὶ τὸ τρίτον τῶν\n\nἀστέρων, ἵνα σκοτισθῇ τὸ τρίτον αὐτῶν καὶ ἡ ἡμέρα μὴ\n\nφάνῃ τὸ τρίτον αὐτῆς, καὶ ἡ νὺξ ὁμοίως.\n ",
            "12":"\n \n Καὶ εἶδον, καὶ ἤκουσα ἑνὸς ἀετοῦ πετομένου ἐν\n\nμεσουρανήματι λέγοντος φωνῇ μεγάλῃ Οὐαί οὐαί\n\n\n\n οὐαὶ τοὺς κατοικοῦντας ἐπὶ τῆς γῆς ἐκ τῶν λοιπῶν\n\nφωνῶν τῆς σάλπιγγος τῶν τριῶν ἀγγέλων τῶν μελλόντων \n\nσαλπίζειν."
        },
        "8":{
            "0":"\n \n Καὶ ὁ πέμπτος ἄγγελος ἐσάλπισεν· καὶ εἶδον ἀστέρα ἐκ\n\nτοῦ οὐρανοῦ πεπτωκότα εἰς τὴν γῆν, καὶ ἐδόθη αὐτῷ ἡ\n\nκλεὶς τοῦ φρέατος τῆς ἀβύσσου·\n ",
            "1":"\n καὶ ἤνοιξεν τὸ φρέαρ τῆς\n\nἀβύσσου,\n καὶ ἀνέβη καπνὸς \n ἐκ τοῦ φρέατος\n ὡς καπνὸς καμίνου \n μεγάλης, καὶ\n ἐσκοτώθη ὁ ἥλιος \n καὶ ὁ ἀὴρ ἐκ\n\nτοῦ καπνοῦ τοῦ φρέατος.\n ",
            "2":"\n καὶ ἐκ τοῦ καπνοῦ ἐξῆλθον\n ἀκρίδες εἰς τὴν γῆν, \n καὶ ἐδόθη αὐταῖς ἐξουσία ὡς ἔχουσιν\n\nἐξουσίαν οἱ σκορπίοι τῆς γῆς.\n ",
            "3":"\n καὶ ἐρρέθη αὐταῖς ἵνα μὴ\n\nἀδικήσουσιν\n τὸν χόρτον τῆς γῆς \n οὐδὲ\n πᾶν χλωρὸν \n οὐδὲ\n πᾶν δένδρον, \n εἰ μὴ τοὺς ἀνθρώπους οἵτινες οὐκ ἔχουσι\n τὴν σφραγῖδα \n τοῦ θεοῦ\n ἐπὶ τῶν μετώπων. \n ",
            "4":"\n καὶ ἐδόθη αὐταῖς ἵνα μὴ ἀποκτείνωσιν αὐτούς\n\nἀλλʼ ἵνα\n\nβασανισθήσονται μῆνας πέντε· καὶ ὁ βασανισμὸς αὐτῶν \n\nὡς βασανισμὸς σκορπίου, ὅταν παίσῃ ἄνθρωπον.\n ",
            "5":"\n καὶ ἐν ταῖς ἡμέραις ἐκείναις\n ζητήσουσιν \n οἱ ἄνθρωποι\n τὸν θάνατον καὶ οὐ μὴ εὑρήσουσιν \n αὐτόν, καὶ ἐπιθυμήσουσιν \n\nἀποθανεῖν καὶ φεύγει ὁ θάνατος ἀπʼ αὐτῶν.\n \n ",
            "6":"\n καὶ\n τὰ ὁμοιώματα \n τῶν ἀκρίδων\n ὅμοια ἵπποις \n ἡτοιμασμένοις \n\nεἰς πόλεμον, καὶ ἐπὶ τὰς κεφαλὰς αὐτῶν ὡς\n\nστέφανοι ὅμοιοι χρυσῷ, καὶ τὰ πρόσωπα αὐτῶν ὡς\n\nπρόσωπα ἀνθρώπων,\n ",
            "7":"\n καὶ εἶχαν τρίχας ὡς τρίχας γυναικῶν,\n\nκαὶ\n οἱ ὀδόντες αὐτῶν ὡς λεόντων \n ἦσαν,\n ",
            "8":"\n καὶ εἶχαν\n\nθώρακας ὡς θώρακας σιδηροῦς, καὶ ἡ φωνὴ τῶν πτερύγων\n\nαὐτῶν\n ὡς φωνὴ ἁρμάτων \n ἵππων πολλῶν\n τρεχόντων εἰς πόλεμον· \n ",
            "9":"\n καὶ ἔχουσιν οὐρὰς ὁμοίας σκορπίοις \n\nκαὶ κέντρα, καὶ ἐν ταῖς οὐραῖς αὐτῶν ἡ ἐξουσία αὐτῶν\n\nἀδικῆσαι τοὺς ἀνθρώπους μῆνας πέντε.\n ",
            "10":"\n ἔχουσιν ἐπʼ αὐτῶν \n\nβασιλέα τὸν ἄγγελον τῆς ἀβύσσου· ὄνομα αὐτῷ\n\nἘβραϊστὶ Ἀβαδδών καὶ ἐν τῇ Ἑλληνικῇ ὄνομα ἔχει\n\nἈπολλύων.\n ",
            "11":"\n Ἡ Οὐαὶ ἡ μία ἀπῆλθεν· ἰδοὺ\n\nἔρχεται ἔτι δύο Οὐαὶ μετὰ ταῦτα.\n ",
            "12":"\n \n Καὶ ὁ ἕκτος ἄγγελος ἐσάλπισεν· καὶ ἤκουσα φωνὴν\n\nμίαν ἐκ τῶν κεράτων τοῦ θυσιαστηρίου τοῦ χρυσοῦ τοῦ\n\nἐνώπιον τοῦ θεοῦ,\n ",
            "13":"\n λέγοντα τῷ ἕκτῳ ἀγγέλῳ, ὁ ἔχων τὴν\n\nσάλπιγγα, Λῦσον τοὺς τέσσαρας ἀγγέλους τοὺς δεδεμένους \n\nἐπὶ τῷ ποταμῷ τῷ μεγάλῳ Εὐφράτῃ.\n ",
            "14":"\n καὶ ἐλύθησαν \n\nοἱ τέσσαρες ἄγγελοι οἱ ἡτοιμασμένοι εἰς τὴν\n\nὥραν καὶ ἡμέραν καὶ μῆνα καὶ ἐνιαυτόν, ἵνα ἀποκτείνωσιν \n\nτὸ τρίτον τῶν ἀνθρώπων.\n ",
            "15":"\n καὶ ὁ ἀριθμὸς\n\nτῶν στρατευμάτων τοῦ ἱππικοῦ δὶς μυριάδες μυριάδων·\n\nἤκουσα τὸν ἀριθμὸν αὐτῶν.\n ",
            "16":"\n καὶ οὕτως εἶδον τοὺς\n\nἵππους ἐν τῇ ὁράσει καὶ τοὺς καθημένους ἐπʼ αὐτῶν,\n\nἔχοντας θῴρακας πυρίνους καὶ ὑακινθίνους καὶ θειώδεις·\n\nκαὶ αἱ κεφαλαὶ τῶν ἵππων ὡς κεφαλαὶ λεόντων, καὶ\n\nἐκ τῶν στομάτων αὐτῶν ἐκπορεύεται πῦρ καὶ καπνὸς\n\nκαὶ θεῖον.\n ",
            "17":"\n ἀπὸ τῶν τριῶν πληγῶν τούτων ἀπεκτάνθησαν \n\nτὸ τρίτον τῶν ἀνθρώπων, ἐκ τοῦ πυρὸς καὶ τοῦ\n\nκαπνοῦ καὶ τοῦ θείου τοῦ ἐκπορευομένου ἐκ τῶν στομάτων \n\nαὐτῶν.\n ",
            "18":"\n ἡ γὰρ ἐξουσία τῶν ἵππων ἐν τῷ στόματι\n\nαὐτῶν ἐστὶν καὶ ἐν ταῖς οὐραῖς αὐτῶν· αἱ γὰρ οὐραὶ\n \n αὐτῶν ὅμοιαι ὄφεσιν, ἔχουσαι κεφαλάς, καὶ ἐν αὐταῖς\n\nἀδικοῦσιν.\n ",
            "19":"\n καὶ οἱ λοιποὶ τῶν ἀνθρώπων, οἳ οὐκ ἀπε κτάνθησαν ἐν ταῖς πληγαῖς ταύταις, οὐ μετενόησαν\n\nἐκ\n τῶν ἔργων τῶν χειρῶν αὐτῶν, \n ἵνα μὴ προσκυνήσουσιν\n τὰ δαιμόνια \n καὶ\n \n τὰ εἴδωλα τὰ χρυσᾶ\n\nκαὶ τὰ ἀργυρᾶ καὶ τὰ χαλκᾶ καὶ τὰ λίθινα καὶ\n\nτὰ ξύλινα, ἃ οὔτε βλέπειν\n \n δύνανται\n οὔτε ἀκούειν οὔτε περιπατεῖν, \n ",
            "20":"\n καὶ οὐ μετενόησαν ἐκ τῶν\n\n\n\n φόνων αὐτῶν οὔτε ἐκ\n τῶν φαρμάκων \n αὐτῶν οὔτε ἐκ\n τῆς πορνείας \n αὐτῶν οὔτε ἐκ τῶν κλεμμάτων αὐτῶν."
        },
        "9":{
            "0":"\n Καὶ εἶδον ἄλλον ἄγγελον ἰσχυρὸν\n\nκαταταβαίνοντα ἐκ τοῦ οὐρανοῦ, περιβεβλημένον νεφέλην,\n\nκαὶ ἡ ἶρις ἐπὶ τὴν κεφαλὴν· αὐτοῦ, καὶ τὸ πρόσωπον\n\nαὐτοῦ ὡς ὁ ἥλιος, καὶ οἱ πόδες αὐτοῦ ὡς στύλοι\n\nπυρός,\n ",
            "1":"\n καὶ ἔχων ἐν τῇ χειρὶ αὐτοῦ βιβλαρίδιον\n\nἠνεῳγμένον. καὶ ἔθηκεν τὸν πόδα αὐτοῦ τὸν δεξιὸν\n\nἐπὶ τῆς θαλάσσης, τὸν δὲ εὐώνυμον ἐπὶ τῆς γῆς,\n\nκαὶ ἔκραξεν φωνῇ μεγάλῃ ὥσπερ λέων μυκᾶται.\n ",
            "2":"\n καὶ\n\nὅτε ἔκραξεν, ἐλάλησαν αἱ ἑπτὰ βρονταὶ τὰς ἑαυτῶν\n\nφωνάς.\n ",
            "3":"\n Καὶ ὅτε ἐλάλησαν αἱ ἑπτὰ βρονταί, ἤμελλον\n\nγράφειν· καὶ ἤκουσα φωνὴν ἐκ τοῦ οὐρανοῦ λέγουσαν\n Σφράγισον \n ἃ ἐλάλησαν αἱ ἑπτὰ βρονταί,\n\nκαὶ μὴ αὐτὰ γράψῃς.\n ",
            "4":"\n Καὶ ὁ ἄγγελος, ὃν εἶδον ἑστῶτα\n\nἐπὶ τῆς θαλάσσης καὶ ἐπὶ τῆς γῆς,\n \n ἦρεν τὴν χεῖρα\n\nαὐτοῦ τὴν δεξιὰν εἰς τὸν οὐρανόν, \n ",
            "5":"\n καὶ ὤμοσεν\n\nἐν τῷ ζῶντι εἰς τοὺς αἰῶνας\n \n τῶν αἰώνων,\n \n ὃς ἔκτισεν \n\nτὸν οὐρανὸν καὶ τὰ ἐν αὐτῷ καὶ τὴν γῆν καὶ\n\nτὰ ἐν αὐτῇ [καὶ τὴν θάλασσαν καὶ τὰ ἐν αὐτῇ],\n \n ὅτι χρόνος οὐκέτι ἔσται·\n ",
            "6":"\n ἀλλʼ ἐν ταῖς ἡμέραις τῆς\n\nφωνῆς τοῦ ἑβδόμου ἀγγέλου, ὅταν μέλλῃ σαλπίζειν,\n\nκαὶ ἐτελέσθη\n τὸ μυστήριον τοῦ θεοῦ, \n ὡς εὐηγγέλισεν\n τοὺς ἑαυτοῦ δούλους τοὺς προφήτας. \n ",
            "7":"\n Καὶ ἡ φωνὴ\n\nἣν ἤκουσα ἐκ τοῦ οὐρανοῦ, πάλιν λαλοῦσαν μετʼ ἐμοῦ\n \n καὶ λέγουσαν Ὕπαγε λάβε τὸ βιβλίον τὸ ἠνεῳγμένον\n\nἐν τῇ χειρὶ τοῦ ἀγγέλου τοῦ ἑστῶτος ἐπὶ τῆς θαλάσσης \n\nκαὶ ἐπὶ τῆς γῆς.\n ",
            "8":"\n καὶ ἀπῆλθα πρὸς τὸν\n\nἄγγελον λέγων αὐτῷ δοῦναί μοι\n τὸ βιβλαρίδιον. καὶ λέγει μοι \n Λάβε\n καὶ κατάφαγε \n αὐτό, καὶ πικρανεῖ\n σου τὴν κοιλίαν, \n ἀλλʼ ἐν\n τῷ στόματί σου \n ἔσται\n\nγλυκὺ ὡς μέλι.\n ",
            "9":"\n καὶ ἔλαβον\n τὸ βιβλαρίδιον \n ἐκ τῆς\n\nχειρὸς τοῦ ἀγγέλου\n καὶ κατέφαγον αὐτό, καὶ ἦν ἐν τῷ στόματί μου ὡς μέλι γλυκύ· \n καὶ ὅτε ἔφαγον\n\nαὐτό, ἐπικράνθη ἡ κοιλία μου.\n ",
            "10":"\n καὶ λέγουσίν μοι\n Δεῖ σε \n πάλιν\n προφητεῦσαι ἐπὶ λαοῖς καὶ ἔθνεσιν καὶ γλώσσαις καὶ βασιλεῦσιν \n πολλοῖς."
        },
        "10":{
            "0":"\n Καὶ ἐδόθη \n\nμοι\n κάλαμος \n ὅμοιος ῥάβδῳ, λέγων Ἔγειρε καὶ μέτρησον \n\nτὸν ναὸν τοῦ θεοῦ καὶ τὸ θυσιαστήριον καὶ\n\nτοὺς προσκυνοῦντας ἐν αὐτῷ.\n ",
            "1":"\n καὶ τὴν αὐλὴν τὴν\n\nἔξωθεν τοῦ ναοῦ ἔκβαλε ἔξωθεν, καὶ μὴ αὐτὴν μετρήσῃς, \n\nὅτι ἐδόθη\n τοῖς ἔθνεσιν, \n καὶ τὴν πόλιν τὴν\n\nἁγίαν\n πατήσουσιν \n μῆνας τεσσεράκοντα [καὶ] δύο.\n ",
            "2":"\n καὶ δώσω τοῖς δυσὶν μάρτυσίν μου, καὶ προφητεύσουσιν \n\nἡμέρας χιλίας διακοσίας ἑξήκοντα, περιβεβλημένους \n\nσάκκους.\n ",
            "3":"\n Οὗτοί· εἰσιν\n αἱ δύο ἐλαῖαι \n καὶ αἱ\n\nδύο\n λυχνίαι \n [αἱ]\n ἐνώπιον τοῦ κυρίου τῆς γῆς ἑστῶτες. \n ",
            "4":"\n καὶ εἴ τις αὐτοὺς θέλει ἀδικῆσαι,\n πῦρ ἐκπορεύεται ἐκ τοῦ στόματος \n αὐτῶν καὶ\n κατεσθίει τοὺς ἐχθροὺς \n αὐτῶν· καὶ εἴ τις θελήσῃ αὐτοὺς ἀδικῆσαι, οὕτως \n\nδεῖ αὐτὸν ἀποκτανθῆναι.\n ",
            "5":"\n οὗτοι ἔχουσιν τὴν ἐξουσίαν\n\nκλεῖσαι τὸν οὐρανόν, ἵνα\n μὴ ὑετὸς βρέχῃ \n τὰς ἡμέρας\n\nτῆς προφητείας αὐτῶν, καὶ ἐξουσίαν ἔχουσιν ἐπὶ\n τῶν ὑδάτων στρέφειν \n αὐτὰ\n εἰς αἷμα \n καὶ\n πατάξαι \n τὴν\n\nγῆν\n ἐν πάσῃ πληγῇ \n ὁσάκις ἐὰν θελήσωσιν.\n ",
            "6":"\n καὶ\n\nὅταν τελέσωσιν τὴν μαρτυρίαν αὐτῶν, τὸ\n θηρίον \n τὸ\n ἀναβαῖνον ἐκ τῆς ἀβύσσου ποιήσει μετ̓ \n αὐτῶν\n πόλεμον καὶ νικήσει αὐτοὺς \n καὶ ἀποκτενεῖ αὐτούς.\n \n ",
            "7":"\n καὶ τὸ πτῶμα αὐτῶν ἐπὶ τῆς πλατείας τῆς πόλεως\n\nτῆς μεγάλης, ἥτις καλεῖται πνευματικῶς\n Σόδομα \n καὶ Αἴγυπτος, ὅπου καὶ ὁ κύριος αὐτῶν ἐσταυρώθη.\n ",
            "8":"\n καὶ βλέπουσιν ἐκ τῶν λαῶν καὶ φυλῶν καὶ γλωσσῶν\n\nκαὶ ἐθνῶν τὸ πτῶμα αὐτῶν ἡμέρας τρεῖς καὶ ἥμισυ,\n\nκαὶ τὰ πτώματα αὐτῶν οὐκ ἀφίουσιν τεθῆναι εἰς\n\nμνῆμα.\n ",
            "9":"\n καὶ οἱ κατοικοῦντες ἐπὶ τῆς γῆς χαίρουσιν\n\nἐπʼ αὐτοῖς καὶ εὐφραίνονται, καὶ δῶρα πέμψουσιν\n\nἀλλήλοις, ὅτι οὗτοι οἱ δύο προφῆται ἐβασάνισαν τοὺς\n\nκατοικοῦντας ἐπὶ τῆς γῆς.\n ",
            "10":"\n καὶ μετὰ [τὰς] τρεῖς ἡμέρας\n\nκαὶ ἥμισυ\n πνεῦμα ζωῆς \n ἐκ τοῦ θεοῦ\n εἰσῆλθεν [ἐν] αὐτοῖς, καὶ ἔστησαν ἐπὶ τοὺς πόδας αὐτῶν, \n καὶ\n φόβος \n μέγας\n ἐπέπεσεν ἐπὶ \n τοὺς θεωροῦντας αὐτούς·\n ",
            "11":"\n καὶ ἤκουσαν φωνῆς μεγάλης ἐκ τοῦ οὐρανοῦ λεγούσης\n\nαὐτοῖς Ἀνάβατε ὧδε, καὶ ἀνέβησαν\n εἰς τὸν οὐρανὸν \n ἐν τῇ νεφέλῃ, καὶ ἐθεώρησαν αὐτοὺς\n\nοἱ ἐχθροὶ αὐτῶν.\n ",
            "12":"\n Καὶ ἐν ἐκείνῃ τῇ ὥρᾳ ἐγένετο\n σεισμὸς μέγας, \n καὶ τὸ δέκατον τῆς πόλεως\n ἔπεσεν, \n καὶ ἀπεκτάνθησαν ἐν τῷ σεισμῷ ὀνόματα ἀνθρώπων\n\nχιλιάδες ἑπτά, καὶ οἱ λοιποὶ ἔμφοβοι ἐγένοντο καὶ ἔδωκαν \n\nδόξαν\n τῷ θεῷ τοῦ οὐρανοῦ. \n ",
            "13":"\n Ἡ Οὐαὶ\n\nἡ δευτέρα ἀπῆλθεν· ἰδοὺ ἡ Οὐαὶ ἡ τρίτη ἔρχεται ταχύ.\n ",
            "14":"\n \n Καὶ ὁ ἕβδομος ἄγγελος ἐσάλπισεν· καὶ ἐγένοντο\n\nφωναὶ μεγάλαι ἐν τῷ οὐρανῷ, λέγοντες\n \n Ἐγένετο\n ἡ βασιλεία \n τοῦ κόσμου\n τοῦ κυρίου \n ἡμῶν\n καὶ τοῦ χριστοῦ αὐτοῦ, \n καὶ\n βασιλεύσει εἰς τοὺς αἰῶνας τῶν αἰώνων. \n \n ",
            "15":"\n καὶ οἱ εἴκοσι τέσσαρες πρεσβύτεροι [οἱ] ἐνώπιον τοῦ\n\nθεοῦ καθήμενοι ἐπὶ τοὺς θρόνους αὐτῶν ἔπεσαν ἐπὶ τὰ\n\nπρόσωπα αὐτῶν καὶ προσεκύνησαν τῷ θεῷ,\n ",
            "16":"\n λέγοντες\n \n Εὐχαριστοῦμέν σοι,\n κύριε, ὁ θεός, ὁ παντοκράτωρ, ὁ ὢν \n καὶ ὁ ἦν, ὅτι εἴληφες\n\nτὴν δύναμίν σου τὴν μεγάλην καὶ ἐβασίλευσας· \n \n ",
            "17":"\n καὶ\n τὰ ἔθνη ὠργίσθησαν, \n καὶ ἦλθεν\n ἡ ὀργή \n σου καὶ ὁ καιρὸς τῶν νεκρῶν κριθῆναι καὶ δοῦναι \n\nτὸν μισθὸν\n τοῖς δούλοις σου τοῖς προφήταις \n καὶ τοῖς ἁγίοις καὶ\n τοῖς φοβουμένοις \n τὸ ὄνομά σου,\n τοὺς μικροὺς καὶ τοὺς μεγάλους, \n καὶ διαφθεῖραι τοὺς διαφθείροντας τὴν γῆν.\n \n ",
            "18":"\n καὶ ἠνοίγη ὁ ναὸς τοῦ θεοῦ ὁ ἐν τῷ οὐρανῷ, καὶ\n\nὤφθη\n ἡ κιβωτὸς τῆς διαθήκης \n αὐτοῦ\n ἐν τῷ ναῷ \n αὐτοῦ· καὶ ἐγένοντο\n ἀστραπαὶ \n καὶ\n φωναὶ καὶ βρονταὶ \n καὶ σεισμὸς καὶ\n χάλαζα μεγάλη."
        },
        "11":{
            "0":"\n \n Καὶ σημεῖον μέγα ὤφθη ἐν τῷ οὐρανῷ, γυνὴ περιβεβλημένη \n\nτὸν ἥλιον, καὶ ἡ σελήνη ὑποκάτω τῶν ποδῶν\n\nαὐτῆς, καὶ ἐπὶ τῆς κεφαλῆς αὐτῆς στέφανος ἀστέρων\n\nδώδεκα, καὶ ἐν γαστρὶ ἔχουσα·\n ",
            "1":"\n καὶ\n κράζει ὠδίνουσα καὶ \n βασανιζομένη τεκεῖν. \n ",
            "2":"\n καὶ ὤφθη ἄλλο σημεῖον ἐν τῷ\n\nοὐρανῷ, καὶ ἰδοὺ δράκων μέγας πυρρός, ἔχων κεφαλὰς \n\nἑπτὰ καὶ\n κέρατα δέκα \n καὶ ἐπὶ τὰς κεφαλὰς αὐτοῦ ἑπτὰ\n\nδιαδήματα,\n ",
            "3":"\n καὶ ἡ οὐρὰ αὐτοῦ σύρει τὸ τρίτον\n τῶν ἀστέρων τοῦ οὐρανοῦ, καὶ ἔβαλεν \n αὐτοὺς\n εἰς τὴν γῆν. \n καὶ\n\nὁ δράκων ἔστηκεν ἐνώπιον τῆς γυναικὸς τῆς μελλούσης\n\nτεκεῖν, ἵνα ὅταν τέκῃ τὸ τέκνον αὐτῆς καταφάγῃ·\n ",
            "4":"\n καὶ\n ἔτεκεν \n υἱόν,\n ἄρσεν, \n ὃς μέλλει\n ποιμαίνειν \n πάντα\n τὰ ἔθνη ἐν ῥάβδῳ σιδηρᾷ· \n καὶ ἡρπάσθη τὸ τέκνον αὐτῆς\n\nπρὸς τὸν θεὸν καὶ πρὸς τὸν θρόνον αὐτοῦ.\n ",
            "5":"\n καὶ ἡ γυνὴ\n\nἔφυγεν εἰς τὴν ἔρημον, ὅπου ἔχει ἐκεῖ τόπον ἡτοιμασμένον \n\nἀπὸ τοῦ θεοῦ, ἵνα ἐκεῖ τρέφωσιν αὐτὴν ἡμέρας χιλίας \n\nδιακοσίας ἑξήκοντα.\n ",
            "6":"\n Καὶ ἐγένετο πόλεμος\n\nἐν τῷ οὐρανῷ, ὁ\n Μιχαὴλ \n καὶ οἱ ἄγγελοι αὐτοῦ\n τοῦ πολεμῆσαι \n μετὰ τοῦ δράκοντος. καὶ ὁ δράκων ἐπολέμησεν\n\nκαὶ οἱ ἄγγελοι αὐτοῦ,\n ",
            "7":"\n καὶ οὐκ ἴσχυσεν, οὐδὲ τόπος εὑρέθη \n\nαὐτῶν ἔτι ἐν τῷ οὐρανῷ.\n ",
            "8":"\n καὶ ἐβλήθη ὁ δράκων ὁ\n\nμέγας,\n ὁ ὄφις \n ὁ ἀρχαῖος, ὁ καλούμενος\n Διάβολος \n καὶ Ὁ\n \n Σατανᾶς, \n ὁ πλανῶν τὴν οἰκουμένην ὅλην, — ἐβλήθη εἰς\n\nτὴν γῆν, καὶ οἱ ἄγγελοι αὐτοῦ μετʼ αὐτοῦ ἐβλήθησαν.\n ",
            "9":"\n καὶ ἤκουσα φωνὴν μεγάλην ἐν τῷ οὐρανῷ λέγουσαν\n \n Ἄρτι ἐγένετο ἡ σωτηρία καὶ ἡ δύναμις καὶ ἡ βασιλεία \n\nτοῦ θεοῦ ἡμῶν καὶ ἡ ἐξουσία τοῦ χριστοῦ\n\nαὐτοῦ, ὅτι ἐβλήθη ὁ κατήγωρ τῶν ἀδελφῶν ἡμῶν, ὁ\n\nκατηγορῶν αὐτοὺς ἐνώπιον τοῦ θεοῦ ἡμῶν ἡμέρας\n\nκαὶ νυκτός· \n ",
            "10":"\n καὶ αὐτοὶ ἐνίκησαν αὐτὸν διὰ τὸ αἷμα\n\nτοῦ ἀρνίου καὶ διὰ τὸν λόγον τῆς μαρτυρίας αὐτῶν, \n\nκαὶ οὐκ ἠγάπησαν τὴν ψυχὴν αὐτῶν ἄχρι\n\n\n\n θανάτου· \n ",
            "11":"\n διὰ τοῦτο\n εὐφραίνεσθε, οὐρανοὶ \n καὶ\n\nοἱ ἐν αὐτοῖς σκηνοῦντες· οὐαὶ τὴν γῆν καὶ τὴν\n\nθάλασσαν, ὅτι κατέβη ὁ διάβολος πρὸς ὑμᾶς,\n\nἔχων θυμὸν μέγαν, εἰδὼς ὅτι ὀλίγον καιρὸν ἔχει.\n \n ",
            "12":"\n \n Καὶ ὅτε εἶδεν ὁ δράκων ὅτι ἐβλήθη εἰς τὴν γῆν, ἐδίωξεν\n\nτὴν γυναῖκα ἥτις ἔτεκεν τὸν ἄρσενα.\n ",
            "13":"\n καὶ ἐδόθησαν τῇ\n\nγυναικὶ αἱ δύο πτέρυγες τοῦ ἀετοῦ τοῦ μεγάλου, ἵνα πέτηται \n\nεἰς τὴν ἔρημον εἰς τὸν τόπον αὐτῆς, ὅπου τρέφεται ἐκεῖ\n καιρὸν καὶ καιροὺς καὶ ἥμισυ καιροῦ \n ἀπὸ προσώπου τοῦ\n\nὄφεως.\n ",
            "14":"\n καὶ ἔβαλεν ὁ ὄφις ἐκ τοῦ στόματος αὐτοῦ ὀπίσω\n\nτῆς γυναικὸς ὕδωρ ὡς ποταμόν, ἵνα αὐτὴν ποταμοφόρητον\n\nποιήσῃ.\n ",
            "15":"\n καὶ ἐβοήθησεν ἡ γῆ τῇ γυναικί, καὶ ἤνοιξεν ἡ\n\nγῆ· τὸ στόμα αὐτῆς καὶ κατέπιεν τὸν ποταμὸν ὃν ἔβαλεν\n\nὁ δράκων ἐκ τοῦ στόματος αὐτοῦ·\n ",
            "16":"\n καὶ ὠργίσθη ὁ δράκων\n\nἐπὶ τῇ γυναικί, καὶ ἀπῆλθεν ποιῆσαι πόλεμον μετὰ τῶν\n\nλοιπῶν τοῦ σπέρματος αὐτῆς, τῶν τηρούντων τὰς ἐντολὰς\n\nτοῦ θεοῦ καὶ ἐχόντων τὴν μαρτυρίαν Ἰησοῦ· ",
            "17":"καὶ ἐστάθη\n\nἐπὶ τὴν ἄμμον τῆς θαλάσσης."
        },
        "12":{
            "0":"\n \n Καὶ εἶδον\n ἐκ τῆς θαλάσσης θηρίον ἀναβαῖνον, \n ἔχον\n κέρατα δέκα \n καὶ κεφαλὰς ἑπτά, καὶ ἐπὶ τῶν κεράτων\n\n\n\n αὐτοῦ δέκα διαδήματα, καὶ ἐπὶ τὰς κεφαλὰς αὐτοῦ ὀνόματα \n\nβλασφημίας.\n ",
            "1":"\n καὶ τὸ\n θηρίον \n ὃ εἶδον ἦν\n ὅμοιον παρδάλει, \n καὶ οἱ πόδες αὐτοῦ\n ὡς ἄρκου, \n καὶ τὸ στόμα\n \n αὐτοῦ\n ὡς \n στόμα\n λέοντος \n . καὶ ἔδωκεν αὐτῷ ὁ δράκων \n\nτὴν δύναμιν αὐτοῦ καὶ τὸν θρόνον αὐτοῦ καὶ ἐξουσίαν\n\nμεγάλην.\n ",
            "2":"\n καὶ μίαν ἐκ τῶν κεφαλῶν αὐτοῦ ὡς ἐσφαγμενην\n\nεἰς θάνατον, καὶ ἡ πληγὴ τοῦ θανάτου αὐτοῦ ἐθεραπεύθη.\n ",
            "3":"\n καὶ ἐθαυμάσθη ὅλη ἡ γῆ ὀπίσω τοῦ θηρίου, καὶ προσεκύνησαν \n\nτῷ δράκοντι ὅτι ἔδωκεν τὴν ἐξουσίαν τῷ θηρίῳ,\n\nκαὶ προσεκύνησαν τῷ θηρίῳ λέγοντες Τίς ὅμοιος τῷ \n\nθηρίῳ, \n\nκαὶ τίς δύναται πολεμῆσαι μετʼ αὐτοῦ;\n ",
            "4":"\n καὶ ἐδόθη\n\nαὐτῷ\n στόμα λαλοῦν μεγάλα \n καὶ βλασφημίας, καὶ ἐδόθη\n\nαὐτῷ ἐξουσία\n ποιῆσαι \n μῆνας τεσσεράκοντα [καὶ] δύο.\n ",
            "5":"\n καὶ ἤνοιξε τὸ στόμα αὐτοῦ εἰς βλασφημίας πρὸς τὸν θεόν,\n\nβλασφημῆσαι τὸ ὄνομα αὐτοῦ καὶ τὴν σκηνὴν αὐτοῦ, τοὺς\n\nἐν τῷ οὐρανῷ σκηνοῦντας.\n ",
            "6":"\n [καὶ ἐδόθη αὐτῷ\n ποιῆσαι πόλεμον μετὰ τῶν ἁγίων καὶ νικῆσαι αὐτούς, \n ] καὶ\n\nἐδόθη αὐτῷ ἐξουσία ἐπὶ πᾶσαν φυλὴν καὶ λαὸν καlt*gt\n\nγλῶσσαν καὶ ἔθνος.\n ",
            "7":"\n καὶ προσκυνήσουσιν αὐτὸν πάντες\n\nοἱ κατοικοῦντες ἐπὶ τῆς γῆς,\n οὗ \n οὐ\n γέγραπται \n τὸ ὄνομα\n\nαὐτοῦ\n ἐν τῷ βιβλίῳ τῆς ζωῆς \n τοῦ\n ἀρνίου \n τοῦ\n ἐσφαγμένου \n ἀπὸ καταβολῆς κόσμου.\n ",
            "8":"\n Εἴ τις ἔχει οὖς ἀκουσάτω.\n ",
            "9":"\n εἴ τις εἰς αἰχμαλωσίαν, εἰς αἰχμαλωσίαν \n ὑπάγει· εἴ\n\nτις\n ἐν μαχαίρῃ \n ἀποκτενεῖ, δεῖ αὐτὸν\n ἐν μαχαίρῃ \n ἀποκτανθῆναι. \n\nὯδέ ἐστιν ἡ ὑπομονὴ καὶ ἡ πίστις τῶν\n\nἁγίων.\n ",
            "10":"\n Καὶ εἶδον ἄλλο θηρίον ἀναβαῖνον ἐκ\n\nτῆς γῆς, καὶ εἶχεν κέρατα δύο ὅμοια ἀρνίῳ, καὶ ἐλάλει ὡς\n\nδράκων.\n ",
            "11":"\n καὶ τὴν ἐξουσίαν τοῦ πρώτου θηρίου πᾶσαν\n\nποιεῖ ἐνώπιον αὐτοῦ. καὶ ποιεῖ τὴν γῆν καὶ τοὺς ἐν αὐτῇ\n\nκατοικοῦντας ἵνα προσκυνήσουσιν τὸ θηρίον τὸ πρῶτον,\n\nοὗ ἐθεραπεύθη ἡ πληγὴ τοῦ θανάτου αὐτοῦ.\n ",
            "12":"\n καὶ ποιεῖ\n\nσημεῖα μεγάλα, ἵνα καὶ πῦρ ποιῇ ἐκ τοῦ οὐρανοῦ καταβαίνειν \n\nεἰς τὴν γῆν ἐνώπιον τῶν ἀνθρώπων.\n ",
            "13":"\n καὶ πλανᾷ τοὺς\n\nκατοικοῦντας ἐπὶ τῆς γῆς διὰ τὰ σημεῖα ἃ ἐδόθη αὐτῷ\n\nποιῆσαι ἐνώπιον τοῦ θηρίου, λέγων τοῖς κατοικοῦσιν\n\nἐπὶ τῆς γῆς ποιῆσαι εἰκόνα τῷ θηρίῳ ὃς ἔχει τὴν πληγὴν\n \n τῆς μαχαίρης καὶ ἔζησεν.\n ",
            "14":"\n καὶ ἐδόθη αὐτῇ δοῦναι πνεῦμα\n\nτῇ εἰκόνι τοῦ θηρίου, ἵνα καὶ λαλήσῃ ἡ εἰκὼν τοῦ θηρίου\n\n\n\n καὶ ποιήσῃ [ἵνα] ὅσοι ἐὰν μὴ\n προσκυνήσωσιν τῇ εἰκόνι \n τοῦ θηρίου ἀποκτανθῶσιν.\n ",
            "15":"\n καὶ ποιεῖ πάντας, τοὺς μικροὺς\n\nκαὶ τοὺς μεγάλους, καὶ τοὺς πλουσίους καὶ τοὺς πτω χούς, καὶ τοὺς ἐλευθέρους καὶ τοὺς δούλους, ἵνα δῶσιν\n\nαὐτοῖς χάραγμα ἐπὶ τῆς χειρὸς αὐτῶν τῆς δεξιᾶς ἢ ἐπὶ\n\n τὸ μέτωπον αὐτῶν,\n ",
            "16":"\n [καὶ] ἵνα μή τις δύνηται ἀγοράσαι\n\nἢ πωλῆσαι εἰ μὴ ὁ ἔχων τὸ χάραγμα, τὸ ὄνομα τοῦ\n\nθηρίου ἢ τὸν ἀριθμὸν τοῦ ὀνόματος αὐτοῦ.\n ",
            "17":"\n Ὧδε ἡ σοφία\n\nἐστίν· ὁ ἔχων νοῦν ψηφισάτω τὸν ἀριθμὸν τοῦ θη \n\nρίου, ἀριθμὸς γὰρ ἀνθρώπου ἐστίν· καὶ ὁ ἀριθμὸς αὐτοῦ \n\n\n\n ἑξακόσιοι ἑξήκοντα ἕξ."
        },
        "13":{
            "0":"\n \n Καὶ εἶδον, καὶ ἰδοὺ τὸ ἀρνίον ἑστὸς ἐπὶ τὸ ὄρος Σιών,\n\nκαὶ μετʼ αὐτοῦ ἑκατὸν τεσσεράκοντα τέσσαρες χιλιάδες\n\nἔχουσαι τὸ ὄνομα αὐτοῦ καὶ τὸ ὄνομα τοῦ πατρὸς αὐτοῦ\n\nγεγραμμένον\n ἐπὶ τῶν μετώπων \n αὐτῶν.\n ",
            "1":"\n καὶ ἤκουσα\n\nφωνὴν ἐκ τοῦ οὐρανοῦ\n ὡς φωνὴν ὑδάτων πολλῶν \n καὶ ὡς φωνὴν βροντῆς μεγάλης, καὶ ἡ φωνὴ ἣν ἤκουσα\n\nὡς κιθαρῳδῶν κιθαριζόντων ἐν ταῖς κιθάραις αὐτῶν.\n ",
            "2":"\n καὶ\n ᾁδουσιν \n ὡς\n ᾠδὴν καινὴν \n ἐνώπιον τοῦ θρόνου καὶ ἐνώπιον\n\nτῶν τεσσάρων ζῴων καὶ τῶν πρεσβυτέρων· καὶ οὐδεὶς\n\nἐδύνατο μαθεῖν τὴν ᾠδὴν εἰ μὴ αἱ ἑκατὸν τεσσεράκοντα\n\n\n\n τέσσαρες χιλιάδες, οἱ ἠγορασμένοι ἀπὸ τῆς γῆς.\n ",
            "3":"\n οὗτοί\n\nεἰσιν οἳ μετὰ γυναικῶν οὐκ ἐμολύνθησαν, παρθένοι γάρ\n\nεἰσιν· οὗτοι οἱ ἀκολουθοῦντες τῷ ἀρνίῳ ὅπου ἂν ὑπάγει·\n\nοὗτοι ἠγοράσθησαν ἀπὸ τῶν ἀνθρώπων ἀπαρχὴ τῷ θεῷ\n\nκαὶ τῷ ἀρνίῳ,\n ",
            "4":"\n καὶ\n ἐν τῷ στόματι \n αὐτῶν\n οὐχ εὑρέθη ψεῦδος· \n ἄμωμοί εἰσιν.\n ",
            "5":"\n \n Καὶ εἶδον ἄλλον ἄγγελον πετόμενον ἐν μεσουρανήματι,\n\nἔχοντα εὐαγγέλιον αἰώνιον εὐαγγελίσαι ἐπὶ τοὺς καθημένους\n\nἐπὶ τῆς γῆς καὶ ἐπὶ πᾶν ἔθνος καὶ φυλὴν καὶ γλῶσσαν καὶ\n\nλαόν,\n ",
            "6":"\n λέγων ἐν φωνῇ μεγάλῃ Φοβήθητε τὸν θεὸν καὶ δότε\n \n αὐτῷ δόξαν, ὅτι ἦλθεν ἡ ὥρα τῆς κρίσεως αὐτοῦ, καὶ\n\nπροσκυνήσατε\n τῷ ποιήσαντι τὸν οὐρανὸν καὶ τὴν γῆν καὶ θάλασσαν \n καὶ πηγὰς ὑδάτων.\n ",
            "7":"\n Καὶ ἄλλος\n\nδεύτερος [ἄγγελος] ἠκολούθησεν λέγων\n Ἔπεσεν, ἔπεσεν Βαβυλὼν ἡ μεγάλη, \n ἣ\n ἐκ τοῦ οἴνου \n τοῦ θυμοῦ τῆς\n\nπορνείας αὐτῆς\n πεπότικεν πάντα τὰ ἔθνη. \n ",
            "8":"\n Καὶ\n\nἄλλος ἄγγελος τρίτος ἠκολούθησεν αὐτοῖς λέγων ἐν φωνῇ\n\nμεγάλῃ Εἴ τις προσκυνεῖ τὸ θηρίον καὶ τὴν εἰκόνα αὐτοῦ,\n\nκαὶ λαμβάνει χάραγμα ἐπὶ τοῦ μετώπου αὐτοῦ ἢ ἐπὶ τὴν\n\nχεῖρα αὐτοῦ,\n ",
            "9":"\n καὶ αὐτὸς\n πίεται ἐκ τοῦ οἴνου \n τοῦ θυμοῦ τοῦ\n\nθεοῦ τοῦ\n κεκερασμένου ἀκράτου \n ἐν\n τῷ ποτηρίῳ τῆς ὀργῆς αὐτοῦ, \n καὶ βασανισθήσεται ἐν\n πυρὶ καὶ θείῳ \n ἐνώπιον ἀγγέλων ἁγίων καὶ ἐνώπιον τοῦ ἀρνίου.\n ",
            "10":"\n καὶ ὁ καπνὸς \n τοῦ βασανισμοῦ αὐτῶν\n εἰς αἰῶνας \n αἰώνων\n ἀναβαίνει, \n καὶ οὐκ ἔχουσιν ἀνάπαυσιν\n ἡμέρας καὶ νυκτός, \n οἱ προσκυνοῦντες τὸ θηρίον καὶ τὴν εἰκόνα αὐτοῦ, καὶ εἴ\n\nτις λαμβάνει τὸ χάραγμα τοῦ ὀνόματος αὐτοῦ.\n ",
            "11":"\n Ὧδε ἡ\n\nὑπομονὴ τῶν ἁγίων ἐστίν, οἱ τηροῦντες τὰς ἐντολὰς τοῦ\n\nθεοῦ καὶ τὴν πίστιν Ἰησοῦ.\n ",
            "12":"\n Καὶ ἤκουσα φωνῆς\n\nἐκ τοῦ οὐρανοῦ λεγούσης Γράψον Μακάριοι οἱ νεκροὶ\n\nοἱ ἐν κυρίῳ ἀποθνήσκοντες ἀπʼ ἄρτι. ναί, λέγει τὸ\n\nπνεῦμα, ἵνα ἀναπαήσονται ἐκ τῶν κόπων αὐτῶν, τὰ γὰρ\n\nἔργα αὐτῶν ἀκολουθεῖ μετʼ αὐτῶν.\n ",
            "13":"\n \n Καὶ\n εἶδον, καὶ ἰδοὺ \n νεφέλη λευκή, καὶ\n ἐπὶ \n τὴν\n νεφέλην \n καθήμενον\n ὅμοιον υἱὸν ἀνθρώπου, \n ἔχων ἐπὶ τῆς\n\nκεφαλῆς αὐτοῦ στέφανον χρυσοῦν καὶ ἐν τῇ χειρὶ αὐτοῦ\n\nδρέπανον ὀξύ.\n ",
            "14":"\n Καὶ ἄλλος ἄγγελος ἐξῆλθεν ἐκ\n\nτοῦ ναοῦ, κράζων ἐν φωνῇ μεγάλῃ τῷ καθημένῳ ἐπὶ τῆς\n\nνεφέλης\n Πέμψον τὸ δρέπανόν \n σου καὶ θέρισον,\n ὅτι ἦλθεν ἡ ὥρα θερίσαι, \n ὅτι ἐξηράνθη ὁ θερισμὸς τῆς γῆς.\n ",
            "15":"\n καὶ ἔβαλεν ὁ καθήμενος ἐπὶ τῆς νεφέλης τὸ δρέπανον \n\nαὐτοῦ ἐπὶ τὴν γῆν, καὶ ἐθερίσθη ἡ γῆ.\n ",
            "16":"\n Καὶ\n\nἄλλος ἄγγελος ἐξῆλθεν ἐκ τοῦ ναοῦ τοῦ ἐν τῷ οὐρανῷ,\n \n ἔχων καὶ αὐτὸς δρέπανον ὀξύ.\n ",
            "17":"\n Καὶ ἄλλος\n\nἄγγελος [ἐξῆλθεν] ἐκ τοῦ θυσιαστηρίου, [ὁ] ἔχων ἐξουσίαν\n\nἐπὶ τοῦ πυρός, καὶ ἐφώνησεν φωνῇ μεγάλῃ τῷ ἔχοντι τὸ\n\nδρέπανον τὸ ὀξὺ λέγων\n Πέμψον \n σου\n τὸ δρέπανον \n τὸ\n\nὀξὺ καὶ τρύγησον τοὺς βότρυας τῆς ἀμπέλου τῆς γῆς, ὅτι\n\nἤκμασαν αἱ σταφυλαὶ αὐτῆς.\n ",
            "18":"\n καὶ ἔβαλεν ὁ ἄγγελος τὸ\n\nδρέπανον́ αὐτοῦ εἰς τὴν γῆν, καὶ ἐτρύγησεν τὴν ἄμπελον\n\nτῆς γῆς, καὶ ἔβαλεν εἰς τὴν ληνὸν τοῦ θυμοῦ τοῦ θεοῦ\n\nτὸν μέγαν.\n ",
            "19":"\n καὶ\n ἐπατήθη ἡ ληνὸς \n ἔξωθεν τῆς πόλεως,\n\nκαὶ ἐξῆλθεν αἷμα ἐκ τῆς ληνοῦ ἄχρι τῶν χαλινῶν τῶν\n\n\n\n ἵππων ἀπὸ σταδίων χιλίων ἑξακοσίων."
        },
        "14":{
            "0":"\n \n Καὶ εἶδον ἄλλο σημεῖον ἐν τῷ οὐρανῷ μέγα καὶ\n\nθαυμαστόν, ἀγγέλους ἑπτὰ ἔχοντας\n πληγὰς ἑπτὰ \n τὰς ἐσχάτας, ὅτι ἐν αὐταῖς ἐτελέσθη ὁ θυμὸς τοῦ\n\nθεοῦ.\n ",
            "1":"\n Καὶ εἶδον ὡς θάλασσαν ὑαλίνην μεμιγμένην\n\nπυρί, καὶ τοὺς νικῶντας ἐκ τοῦ θηρίου καὶ ἐκ τῆς\n\nεἰκόνος αὐτοῦ καὶ ἐκ τοῦ ἀριθμοῦ τοῦ ὀνόματος αὐτοῦ\n\nἑστῶτας ἐπὶ τὴν θάλασσαν τὴν ὑαλίνην, ἔχοντας κιθάρας\n\nτοῦ θεοῦ.\n ",
            "2":"\n καὶ\n ᾁδουσιν τὴν ᾠδὴν Μωυσέως τοῦ δούλου τοῦ θεοῦ \n καὶ τὴν ᾠδὴν τοῦ ἀρνίου λέγοντες\n \n Μεγάλα \n καὶ\n \n θαυμαστὰ τὰ ἔργα σου, κύριε, ὁ θεός,\n\nὁ παντοκράτωρ· δίκαιαι καὶ ἀληθιναὶ αἱ ὁδοί\n \n σου,\n \n ὁ βασιλεὺς τῶν αἰώνων· \n ",
            "3":"\n τίς οὐ μὴ φοβηθῇ,\n \n κύριε, καὶ\n δοξάσει τὸ ὄνομά σου, \n ὅτι μόνος\n ὅσιος; \n ὅτι\n πάντα τὰ ἔθνη ἥξουσιν καὶ προσκυνήσουσιν ἐνώπιόν σου, \n ὅτι τὰ δικαιώματά σου ἐφανερώθησαν.\n \n ",
            "4":"\n \n Καὶ μετὰ ταῦτα εἶδον, καὶ ἠνοίγη ὁ ναὸς\n τῆς σκηνῆς τοῦ μαρτυρίου \n ἐν τῷ οὐρανῷ,\n ",
            "5":"\n καὶ ἐξῆλθαν οἱ ἑπτὰ ἄγγελοι\n\n[οἱ] ἔχοντες τὰς\n ἑπτὰ πληγὰς \n ἐκ τοῦ ναοῦ,\n ἐνδεδυ- \n μένοι λίθον \n καθαρὸν λαμπρὸν καὶ περιεζωσμένοι περὶ τὰ\n\nστήθη ζώνας χρυσᾶς.\n ",
            "6":"\n καὶ ἓν ἐκ τῶν τεσσάρων ζῴων ἔδωκεν\n\nτοῖς ἑπτὰ ἀγγέλοις ἑπτὰ φιάλας χρυσᾶς γεμούσας τοῦ\n\nθυμοῦ τοῦ θεοῦ τοῦ ζῶντος εἰς τοὺς αἰῶνας τῶν αἰώνων.\n \n ",
            "7":"\n καὶ ἐγεμίσθη ὁ ναὸς καπνοῦ \n ἐκ\n τῆς δόξης \n τοῦ θεοῦ\n\nκαὶ ἐκ τῆς δυνάμεως αὐτοῦ,\n καὶ οὐδεὶς ἐδύνατο εἰσελθεῖν εἰς \n τὸν ναὸν ἄχρι τελεσθῶσιν αἱ\n ἑπτὰ πληγαὶ \n τῶν ἑπτὰ ἀγγέλων."
        },
        "15":{
            "0":"\n Καὶ ἤκουσα μεγάλης\n φωνῆς ἐκ τοῦ ναοῦ \n λεγούσης τοῖς ἑπτὰ ἀγγέλοις Ὑπάγετε καὶ\n ἐκχέετε \n τὰς ἑπτὰ φιάλας\n τοῦ θυμοῦ \n τοῦ θεοῦ\n εἰς τὴν γῆν. \n ",
            "1":"\n Καὶ ἀπῆλθεν ὁ πρῶτος καὶ ἐξέχεεν τὴν\n\nφιάλην αὐτοῦ εἰς τὴν γῆν·\n καὶ ἐγένετο ἕλκος \n κακὸν καὶ\n πονηρὸν ἐπὶ τοὺς ἀνθρώπους \n τοὺς ἔχοντας τὸ χάραγμα \n\nτοῦ θηρίου καὶ τοὺς προσκυνοῦντας τῇ εἰκόνι\n\nαὐτοῦ.\n ",
            "2":"\n Καὶ ὁ δεύτερος ἐξέχεεν τὴν φιάλην\n\nαὐτοῦ εἰς τὴν θάλασσαν·\n καὶ ἐγένετο αἷμα \n ὡς νεκροῦ, \n\nκαὶ πᾶσα ψυχὴ ζωῆς\n ἀπέθανεν, τὰ ἐν \n τῇ θαλάσσῃ.\n ",
            "3":"\n Καὶ ὁ τρίτος ἐξέχεεν τὴν φιάλην\n\nαὐτοῦ εἰς\n τοὺς ποταμοὺς \n καὶ τὰς πηγὰς τῶν ὑδάτων·\n καὶ ἐγένετο αἷμα. \n ",
            "4":"\n Καὶ ἤκουσα τοῦ ἀγγέλου τῶν \n\nὑδάτων λέγοντος\n Δίκαιος εἶ, ὁ ὢν \n καὶ ὁ ἦν, [ὁ]\n ὅσιος, \n ὅτι ταῦτα ἔκρινας,\n ",
            "5":"\n ὅτι\n αἷμα \n ἁγίων καὶ προφητῶν\n ἐξέχεαν, \n καὶ αἷμα αὐτοῖς δέδωκας πεῖν· ἄξιοί εἰσιν.\n ",
            "6":"\n Καὶ ἤκουσα τοῦ θυσιαστηρίου λέγοντος Ναί,\n κύριε, ὁ θεός, ὁ παντοκράτωρ, ἀληθιναὶ \n καὶ\n \n δίκαιαι αἱ κρίσεις \n ",
            "7":"\n σου.\n \n Καὶ ὁ τέταρτος ἐξέχεεν τὴν φιάλην αὐτοῦ\n\nἐπὶ τὸν ἥλιον· καὶ ἐδόθη αὐτῷ καυματίσαι τοὺς ἀνθρώπους\n\nἐν πυρί,\n ",
            "8":"\n καὶ ἐκαυματίσθησαν οἱ ἄνθρωποι καῦμα μέγα·\n\nκαὶ ἐβλασφήμησαν τὸ ὄνομα τοῦ θεοῦ τοῦ ἔχοντος τὴν\n\nἐξουσίαν ἐπὶ τὰς πληγὰς ταύτας, καὶ οὐ μετενόησαν\n\nδοῦναι αὐτῷ δόξαν.\n ",
            "9":"\n Καὶ ὁ πέμπτος ἐξέχεεν τὴν\n\nφιάλην αὐτοῦ ἐπὶ τὸν θρόνον τοῦ θηρίου· καὶ\n ἐγένετο \n ἡ\n\nβασιλεία αὐτοῦ\n ἐσκοτωμένη, \n καὶ ἐμασῶντο τὰς γλώσσας\n\nαὐτῶν ἐκ τοῦ πόνου,\n ",
            "10":"\n καὶ ἐβλασφήμησαν\n τὸν θεὸν τοῦ οὐρανοῦ \n ἐκ τῶν πόνων αὐτῶν καὶ ἐκ τῶν ἑλκῶν αὐτῶν,\n\nκαὶ οὐ μετενόησαν ἐκ τῶν ἔργων αὐτῶν.\n ",
            "11":"\n Καὶ\n\nὁ ἕκτος ἐξέχεεν τὴν φιάλην αὐτοῦ ἐπὶ\n τὸν ποταμὸν \n τὸν\n \n μέγαν [τὸν] Εὐφράτην· καὶ\n ἐξηράνθη τὸ ὕδωρ \n αὐτοῦ, ἵνα\n\n\n\n ἑτοιμασθῇ ἡ ὁδὸς τῶν βασιλέων τῶν\n ἀπὸ ἀνατολῆς ἡλίου. \n ",
            "12":"\n Καὶ εἶδον ἐκ τοῦ στόματος τοῦ δράκοντος καὶ ἐκ\n\nτοῦ στόματος τοῦ θηρίου καὶ ἐκ τοῦ στόματος τοῦ ψευδοπροφήτου \n\nπνεύματα τρία ἀκάθαρτα ὡς\n βάτραχοι· \n ",
            "13":"\n εἰσὶν\n\nγὰρ πνεύματα δαιμονίων ποιοῦντα σημεῖα, ἃ ἐκπορεύεται\n\nἐπὶ τοὺς βασιλεῖς τῆς οἰκουμένης ὅλης, συναγαγεῖν αὐτοὺς\n\n\n\n εἰς τὸν πόλεμον τῆς ἡμέρας τῆς μεγάλης\n τοῦ θεοῦ τοῦ παντοκράτορος. \n — Ἰδοὺ ἔρχομαι ὡς κλέπτης.\n ",
            "14":"\n μακάριος\n\nὁ γρηγορῶν καὶ τηρῶν τὰ ἱμάτια αὐτοῦ, ἵνα μὴ γυμνὸς\n\nπεριπατῇ καὶ βλέπωσιν τὴν ἀσχημοσύνην αὐτοῦ.\n ",
            "15":"\n — καὶ\n\nσυνήγαγεν αὐτοὺς εἰς τὸν τόπον τὸν καλούμενον Ἐβραϊστί\n\nἋρ\n Μαγεδών. \n ",
            "16":"\n Καὶ ὁ ἕβδομος ἐξέχεεν\n\nτὴν φιάλην αὐτοῦ ἐπὶ τὸν ἀέρα· — καὶ ἐξῆλθεν\n φωνὴ \n μεγάλη\n ἐκ τοῦ ναοῦ \n ἀπὸ τοῦ θρόνου λέγουσα Γέγονεν·\n ",
            "17":"\n — καὶ ἐγένοντο\n ἀστραπαὶ καὶ φωναὶ \n καὶ\n βρονταί, \n καὶ σεισμὸς ἐγένετο μέγας,\n οἷος οὐκ ἐγένετο ἀφʼ οὗ \n ἄνθρωποι\n ἐγένοντο ἐπὶ τῆς γῆς \n τηλικοῦτος σεισμὸς οὕτω\n\nμέγας,\n ",
            "18":"\n καὶ ἐγένετο ἡ πόλις ἡ μεγάλη εἰς τρία μέρη, καὶ\n\nαἱ πόλεις τῶν ἐθνῶν ἔπεσαν· καὶ\n Βαβψλὼν ἡ μεγάλη \n ἐμνήσθη ἐνώπιον τοῦ θεοῦ δοῦναι αὐτῇ\n τὸ ποτήριον τοῦ οἴνου τοῦ θυμοῦ \n τῆς ὀργῆς\n αὐτοῦ· \n ",
            "19":"\n καὶ πᾶσα νῆσος\n\nἔφυγεν, καὶ ὄρη οὐχ εὑρέθησαν.\n ",
            "20":"\n καὶ\n χάλαζα μεγάλη \n ὡς\n\nταλαντιαία καταβαίνει ἐκ τοῦ οὐρανοῦ ἐπὶ τοὺς ἀνθρώπρυς·\n\nκαὶ ἐβλασφήμησαν οἱ ἄνθρωποι τὸν θεὸν ἐκ τῆς πληγῆς\n\nτῆς χαλάζης, ὅτι\n μεγάλη \n ἐστὶν ἡ πληγὴ αὐτῆς\n σφόδρα."
        },
        "16":{
            "0":"\n \n Καὶ ἦλθεν εἷς ἐκ τῶν ἑπτὰ ἀγγέλων τῶν ἐχόντων τὰς\n\nἑπτὰ φιάλας, καὶ ἐλάλησεν μετʼ ἐμοῦ λέγων Δεῦρο, δείξω\n\nσοι τὸ κρίμα τῆς πόρνης τῆς μεγάλης τῆς καθημένης\n \n ἐπὶ\n\nὑδάτων πολλῶν, \n ",
            "1":"\n μεθʼ ἧς ἐπόρνευσαν οἱ βασιλεῖς τῆς\n\nγῆς,\n \n καὶ\n ἐμεθύσθησαν \n οἱ κατοικοῦντες\n τὴν γῆν ἐκ τοῦ οἴνου \n τῆς πορνείας\n αὐτῆς. \n ",
            "2":"\n καὶ ἀπήνεγκέν με εἰς ἔρημον\n\nἐν πνεύματι. καὶ εἶδον γυναῖκα καθημένην ἐπὶ\n θηρίον \n κόκκινον,\n \n γέμοντα ὀνόματα βλασφημίας, ἔχων κεφαλὰς \n\nἑπτὰ καὶ\n κέρατα δέκα· \n ",
            "3":"\n καὶ ἡ γυνὴ ἦν περιβεβλημένη\n\nπορφυροῦν καὶ κόκκινον, καὶ κεχρυσωμένη χρυσίῳ καὶ \n\nλίθῳ τιμίῳ καὶ μαργαρίταις, ἔχουσα\n ποτήριον χρυσοῦν \n ἐν τῇ χειρὶ αὐτῆς γέμον βδελυγμάτων καὶ τὰ ἀκάθαρτα \n\nτῆς πορνείας αὐτῆς,\n ",
            "4":"\n καὶ ἐπὶ τὸ μέτωπον αὐτῆς ὄνομα γεγραμμένον, \n\nμυστήριον, ΒΑΒΥΛΩΝ Η ΜΕΓΑΛΗ,\n\nΗ ΜΗΤΗΡ ΤΩΝ ΠΟΡΝΩΝ ΚΑΙ ΤΩΝ ΒΔΕΛΥΓΜΑΤΩΝ \n\nΤΗΣ ΓΗΣ.\n ",
            "5":"\n καὶ εἶδον τὴν γυναῖκα μεθύουσαν ἐκ\n\nτοῦ αἵματος τῶν ἁγίων καὶ ἐκ τοῦ αἵματος τῶν μαρτύρων \n\nἸησοῦ.\n ",
            "6":"\n Καὶ ἐθαύμασα ἰδὼν αὐτὴν θαῦμα μέγα· καὶ\n\nεἶπέν μοι ὁ ἄγγελος Διὰ τί ἐθαύμασας; ἐγὼ ἐρῶ σοι τὸ \n\nμυστήριον τῆς γυναικὸς καὶ τοῦ θηρίου τοῦ βαστάζοντος\n\nαὐτήν, τοῦ ἔχοντος τὰς ἑπτὰ κεφαλὰς καὶ τὰ δέκα κέρατα.\n ",
            "7":"\n τὸ θηρίον ὃ εἶδες ἦν καὶ οὐκ ἔστιν, καὶ μέλλει ἀναβαίνειν\n\nἐκ τῆς ἀβύσσου, καὶ εἰς ἀπώλειαν ὑπάγει· καὶ θαυμασθήσονται \n\nοἱ κατοικοῦντες ἐπὶ τῆς γῆς,\n ὧν \n οὐ\n γέγραπται \n τὸ\n\nὄνομα\n ἐπὶ τὸ βιβλίον τῆς ζωῆς \n ἀπὸ καταβολῆς κόσμου,\n\nβλεπόντων τὸ θηρίον ὄτι ἦν καὶ οὐκ ἔστιν καὶ πάρεσται.\n ",
            "8":"\n Ὧδε ὁ νοῦς ὁ ἔχων σοφίαν. αἱ ἑπτὰ κεφαλαὶ ἑπτὰ ὄρη\n\nεἰσίν, ὅπου ἡ γυνὴ κάθηται ἐπʼ αὐτῶν. \n\nκαὶ βασιλεῖς ἑπτά\n\nεἰσιν·\n ",
            "9":"\n οἱ πέντε ἔπεσαν, ὁ εἷς ἔστιν, ὁ ἄλλος οὔπω ἦλθεν,\n\nκαὶ ὅταν ἔλθῃ ὀλίγον αὐτὸν δεῖ μεῖναι,\n ",
            "10":"\n καὶ τὸ θηρίον ὃ ἦν \n\nκαὶ οὐκ ἔστιν. καὶ αὐτὸς ὄγδοός ἐστιν καὶ ἐκ τῶν ἑπτά\n\nἐστιν, καὶ εἰς ἀπώλειαν ὑπάγει.\n ",
            "11":"\n καὶ τὰ δέκα κέρατα \n ἃ εἶδες\n δέκα βασιλεῖς εἰσίν, \n οἵτινες βασιλείαν οὔπω\n\nἔλαβον, ἀλλὰ ἐξουσίαν ὡς βασιλεῖς μίαν ὥραν λαμβάνουσιν \n\nμετὰ τοῦ θηρίου.\n ",
            "12":"\n οὗτοι μίαν γνώμην ἔχουσιν, καὶ\n\nτὴν δύναμιν καὶ ἐξουσίαν αὐτῶν τῷ θηρίῳ διδόασιν.\n ",
            "13":"\n οὗτοι μετὰ τοῦ ἀρνίου πολεμήσουσιν, \n\nκαὶ τὸ ἀρνίον\n\nνικήσει αὐτούς, ὅτι\n κύριος κυρίων ἐστὶν καὶ βασιλεὺς βασιλέων, \n καὶ οἱ μετʼ αὐτοῦ κλητοὶ καὶ ἐκλεκτοὶ καὶ\n\nπιστοί.\n ",
            "14":"\n Καὶ λέγει μοι\n Τὰ ὕδατα \n ἃ εἶδες, οὗ ἡ πόρνη\n \n κάθηται, λαοὶ καὶ ὄχλοι εἰσὶν καὶ ἔθνη καὶ γλῶσσαι.\n ",
            "15":"\n καὶ\n\nτὰ δέκα κέρατα ἃ εἶδες καὶ τὸ θηρίον, οὗτοι μισήσουσι\n\nτὴν πόρνην, καὶ ἠρημωμένην ποιήσουσιν αὐτὴν καὶ\n\nγυμνήν, καὶ τὰς σάρκας αὐτῆς φάγονται, καὶ αὐτὴν κατακαύσουσιν \n\n[ἐν] πυρί·\n ",
            "16":"\n ὁ γὰρ θεὸς ἔδωκεν εἰς τὰς καρδίας\n\nαὐτῶν ποιῆσαι τὴν γνώμην αὐτοῦ, καὶ ποιῆσαι μίαν γνώμην \n\nκαὶ δοῦναι τὴν βασιλείαν αὐτῶν τῷ θηρίῳ, ἄχρι\n\nτελεσθήσονται οἱ λόγοι τοῦ θεοῦ.\n ",
            "17":"\n καὶ ἡ γυνὴ ἣν εἶδες\n\nἔστιν ἡ πόλις ἡ μεγάλη ἡ ἔχουσα βασιλείαν ἐπὶ τῶν\n\nβασιλέων τῆς γῆς."
        },
        "17":{
            "0":"\n Μετὰ ταῦτα εἶδον ἄλλον\n\nἄγγελον καταβαίνοντα ἐκ τοῦ οὐρανοῦ, ἔχοντα ἐξουσίαν\n\nμεγάλην, καὶ ἡ γῆ ἐφωτίσθη ἐκ τῆς δόξης αὐτοῦ.\n ",
            "1":"\n καὶ\n\nἔκραξεν ἐν ἰσχυρᾷ φωνῇ λέγων\n Ἔπεσεν, ἔπεσεν Βαβυλὼν ἡ μεγάλη, \n καὶ ἐγένετο\n κατοικητήριον δαιμονίων \n καὶ φυλακὴ παντὸς πνεύματος ἀκαθάρτου καὶ φυλακὴ\n\nπαντὸς ὀρνέου ἀκαθάρτου καὶ μεμισὴμένου,\n ",
            "2":"\n ὅτι\n ἐκ [τοῦ \n οἴνου \n ] τοῦ θυμοῦ τῆς πορνείας\n αὐτῆς πέπτωκαν \n πάντα\n τὰ ἔθνη, \n καὶ οἱ βασιλεῖς τῆς γῆς μετʼ αὐτῆς ἐπόρνευσαν,\n\nκαὶ οἱ ἔμποροι τῆς γῆς ἐκ τῆς δυνάμεως τοῦ στρήνους\n\nαὐτῆς ἐπλούτησαν.\n ",
            "3":"\n Καὶ ἤκουσα ἄλλην φωνὴν ἐκ τοῦ\n\n\n\n οὐρανοῦ λέγουσαν\n Ἐξέλθατε, ὁ λαός μου, ἐξ αὐτῆς, \n ἵνα μὴ συνκοινωνήσητε ταῖς ἁμαρτίαις αὐτῆς, καὶ ἐκ τῶν\n\nπληγῶν αὐτῆς ἵνα μὴ λάβητε·\n \n ",
            "4":"\n ὅτι ἐκολλήθησαν αὐτῆς\n \n αἱ ἁμαρτίαι\n ἄχρι τοῦ οὐρανοῦ, \n καὶ ἐμνημόνευσεν ὁ θεὸς\n\nτὰ ἀδικήματα αὐτῆς.\n ",
            "5":"\n ἀπόδοτε αὐτῆ ὡς καὶ αὐτη ἀπέδωκεν, \n καὶ διπλώσατε [τὰ] διπλᾶ\n κατὰ τὰ ἔργα αὐτῆς· \n ἐν τῷ ποτηρίῳ ᾧ ἐκέρασεν κεράσατε αὐτῇ διπλοῦν·\n ",
            "6":"\n ὅσα ἐδόξασεν αὑτὴν καὶ ἐστρηνίασεν, τοσοῦτον δότε\n\nαὐτῇ βασανισμὸν καὶ πένθος. ὅτι\n ἐν τῇ καρδίᾳ αὐτῆς λέγει ὅτι Κάθημαι βασίλισσα, \n καὶ\n \n χήρα οὐκ εἰμί,\n\nκαὶ πένθος οὐ μὴ ἴδω· \n ",
            "7":"\n \n διὰ τοῦτο\n ἐν μιᾷ ἡμέρᾳ ἥξουσιν \n αἱ πληγαὶ αὐτῆς, θάνατος καὶ πένθος καὶ λιμός,\n\nκαὶ ἐν πυρὶ κατακαυθήσεται· ὅτι\n ἰσχυρὸς [Κύριος] \n ὁ θεὸς\n \n ὁ\n κρίνας \n αὐτήν.\n ",
            "8":"\n καὶ κλαύσουσιν καὶ κόψονται ἐπ̓ \n αὐτὴν\n οἱ βασιλεῖς τῆς γῆς οἱ μετʼ αὐτῆς πορνεύσαντες \n καὶ στρηνιάσαντες, ὅταν βλέπωσιν τὸν καπνὸν τῆς πυρώσεως \n\nαὐτῆς,\n ",
            "9":"\n ἀπὸ μακρόθεν ἑστηκότες διὰ τὸν φόβον τοῦ\n\nβασανισμοῦ αὐτῆς, λέγοντες Οὐαί οὐαί, ἡ πόλις ἡ\n\nμεγάλη, Βαβυλὼν\n ἡ πόλις ἡ ἰσχυρά, \n ὅτι μιᾷ ὥρᾳ ἦλθενlt*gt \n\nἡ κρίσις σου.\n ",
            "10":"\n καὶ\n οἱ ἔμποροι \n τῆς γῆς\n κλαίουσιν καὶ πενθοῦσιν \n ἐπʼ αὐτήν, ὅτι τὸν γόμον αὐτῶν οὐδεὶς ἀγοράζει\n\nοὐκέτι,\n ",
            "11":"\n γόμον χρυσοῦ καὶ ἀργύρου καὶ λίθου τιμίου καὶ\n\n\n\nμαργαριτῶν καὶ βυσσίνου καὶ πορφύρας καὶ σιρικοῦ καὶ \n\nκοκκίνου, καὶ πᾶν ξύλον θύινον καὶ πᾶν σκεῦος ἐλεφάντινον \n\nκαὶ πᾶν σκεῦος ἐκ ξύλου τιμιωτάτου καὶ χαλκοῦ\n\nκαὶ σιδήρου καὶ μαρμάρου,\n ",
            "12":"\n καὶ κιννάμωμον καὶ ἄμωμον\n\nκαὶ θυμιάματα καὶ μύρον καὶ λίβανον καὶ οἶνον καὶ\n\nἔλαιον καὶ σεμίδαλιν καὶ σῖτον καὶ κτήνη καὶ πρόβατα,\n\nκαὶ ἵππων καὶ ῥεδῶν καὶ σωμάτων, καὶ\n ψυχας ἀνθρώπων. \n ",
            "13":"\n καὶ ἡ ὀπώρα σου τῆς ἐπιθυμίας τῆς ψυχῆς ἀπῆλθεν ἀπὸ\n\nσοῦ, καὶ πάντα τὰ λιπαρὰ καὶ τὰ λαμπρὰ ἀπώλετο ἀπὸ\n\nσοῦ, καὶ οὐκέτι οὐ μὴ αὐτὰ εὑρήσουσιν.\n ",
            "14":"\n οἱ ἔμποροι \n τούτων, οἱ πλουτήσαντες ἀπʼ αὐτῆς, ἀπὸ μακρόθεν στήσονται \n\nδιὰ τὸν φόβον τοῦ βασανισμοῦ αὐτῆς\n κλαίοντες καὶ πενθοῦντες, \n ",
            "15":"\n λέγοντες Οὐαί οὐαί, \n\nἡ πόλις ἡ μεγάλη,\n\nἡ περιβεβλημένη βύσσινον καὶ πορφυροῦν καὶ κόκκινον,\n\nκαὶ κεχρυσωμένη [ἐν] χρυσίῳ καὶ λίθῳ τιμίῳ καὶ μαργαρίτῃ, \n\nὅτι μιᾷ ὥρᾳ ἠρημώθη ὁ τοσοῦτος πλοῦτος.\n ",
            "16":"\n καὶ πᾶς\n κυβερνήτης \n καὶ πᾶς ὁ ἐπὶ τόπον πλέων,\n καὶ ναῦται καὶ ὅσοι τὴν θάλασσαν \n ἐργάζονται, ἀπὸ μακρόθεν\n ἔστησαν \n ",
            "17":"\n καὶ ἔκραξαν βλέποντες τὸν καπνὸν τῆς πυρώσεως αὐτῆς\n\nλέγοντες\n Τίς ὁμοία \n τῇ πόλει τῇ μεγάλῃ;\n ",
            "18":"\n \n καὶ ἔβαλον \n\nχοῦν ἐπὶ τὰς κεφαλὰς αὐτῶν καὶ ἔκραξαν κλαίοντες\n\nκαὶ πενθοῦντες,\n \n λέγοντες Οὐαί οὐαί, ἡ πόλις ἡ μεγάλη,\n\nἐν ᾗ\n ἐπλούτησαν πάντες \n οἱ ἔχοντες\n τὰ πλοῖα ἐν τῇ θαλάσσῃ ἐκ τῆς τιμιότητος \n αὐτῆς, ὅτι μιᾷ ὥρᾳ\n ἠρημώθη. \n \n \n ",
            "19":"\n Εὐφραίνου\n \n ἐπʼ αὐτῇ,\n οὐρανέ, \n καὶ οἱ ἅγιοι καὶ οἱ ἀπόστολοι\n\nκαὶ οἱ προφῆται,\n ὅτι ἔκρινεν \n ὁ θεὸς τὸ κρίμα\n\nὑμῶν ἐξ αὐτῆς.\n ",
            "20":"\n Καὶ ἦρεν εἷς ἄγγελος ἰσχυρὸς\n λίθον \n ὡς μύλινον μέγαν,\n καὶ ἔβαλεν εἰς \n τὴν θάλασσαν\n λέγων Οὕτως \n ὁρμήματι βληθήσεται\n Βαβυλὼν ἡ μεγάλη \n πόλις,\n \n καὶ οὐ μὴ εὑρεθῆ ἔτι. \n ",
            "21":"\n καὶ φωνὴ\n \n κιθαρῳδῶν\n\nκαὶ μουσικῶν καὶ αὐλητῶν καὶ σαλπιστῶν\n οὐ μὴ ἀκουσθῇ \n ἐν\n σοὶ ἔτι, \n καὶ πᾶς τεχνίτης [πάσης τέχνης]\n\nοὐ μὴ εὑρεθῇ ἐν σοὶ ἔτι,\n καὶ φωνὴ μύλου \n οὐ μὴ ἀκουσθῇ \n\nἐν σοὶ ἔτι,\n ",
            "22":"\n καὶ φῶς λύχνου \n οὐ μὴ φάνῃ ἐν σοὶ\n\nἔτι,\n καὶ φωνὴ νυμφίου καὶ νύμφης \n οὐ μὴ ἀκουσθῇ\n\nἐν σοὶ ἔτι· ὅτι [οἱ]\n ἔμποροί \n σου ἦσαν\n οἱ μεγιστᾶνες τῆς γῆς, \n ὅτι\n ἐν τῇ φαρμακίᾳ σου \n ἐπλανήθησαν πάντα\n\nτὰ ἔθνη,\n ",
            "23":"\n καὶ ἐν αὐτῇ αἷμα προφητῶν καὶ ἁγίων εὑρέθη\n\nκαὶ\n πάντων τῶν ἐσφαγμένων \n ἐπὶ\n τῆς γῆς."
        },
        "18":{
            "0":"\n \n Μετὰ ταῦτα ἤκουσα ὡς φωνὴν μεγάλην ὄχλου πολλοῦ\n\nἐν τῷ οὐρανῷ λεγόντων\n \n Ἁλληλουιά· \n ἡ σωτηρία καὶ ἡ δόξα καὶ ἡ δύναμις\n\nτοῦ θεοῦ ἡμῶν, \n ",
            "1":"\n ὅτι\n ἀληθιναὶ \n καὶ\n δίκαιαι αἱ κρίσεις αὐτοῦ· \n ὅτι ἔκρινεν τὴν πόρνην τὴν μεγάλην ἥτις\n\nἔφθειρεν τὴν γῆν ἐν τῇ πορνείᾳ αὐτῆς, καὶ\n ἐξεδίκησεν τὸ αἷμα τῶν δουλων \n αὐτοῦ\n ἐκ χειρὸς \n αὐτῆς.\n \n καὶ δεύτερον εἴρηκαν\n \n Ἁλληλουιά· \n ",
            "2":"\n καὶ ὁ καπνὸς\n\nαὐτῆς ἀναβαίνει εἰς τοὺς αἰῶνας\n \n τῶν αἰώνων.\n ",
            "3":"\n καὶ\n\nἔπεσαν οἱ πρεσβύτεροι οἱ εἴκοσι τέσσαρες καὶ τὰ τέσσερα\n\nζῷα, καὶ προσεκύνησαν τῷ θεῷ τῷ\n καθημένῳ ἐπὶ, τῷ θρόνῳ \n λέγοντες Ἀμήν,\n Ἁλληλουιά. \n ",
            "4":"\n καὶ φωνὴ ἀπὸ\n\nτοῦ θρόνου ἐξῆλθεν λέγουσα\n \n Αἰνεῖτε \n \n τῷ θεῷ ἡμῶν, πάντες\n οἱ δοῦλοι \n αὐτοῦ\n οἱ φοβούμενοι αὐτόν, οἱ μικροὶ καὶ οἱ μεγάλοι. \n ",
            "5":"\n \n Καὶ ἤκουσα\n ὡς φωνὴν ὄχλου πολλοῦ \n καὶ\n ὡς φωνὴν ὑδάτων πολλῶν \n καὶ ὡς φωνὴν βροντῶν ἰσχυρῶν,\n\n\n\n λεγόντων\n \n \n Ἁλληλουιά, \n ὅτι\n ἐβασίλευσεν Κύριος, ὁ θεὸς \n [ἡμῶν],\n ὁ παντοκράτωρ. \n ",
            "6":"\n χαίρωμεν καὶ ἀγαλλιῶμεν, \n\nκαὶ δώσομεν τὴν δόξαν αὐτῷ, ὅτι \n\nἦλθεν ὁ γάμος τοῦ ἀρνίου, καὶ ἡ γυνὴ αὐτοῦ\n\nἡτοίμασεν ἑαυτήν, \n ",
            "7":"\n καὶ ἐδόθη αὐτῇ ἵνα περιβάληται \n\nβύσσινον λαμπρὸν καθαρόν, τὸ γὰρ\n\nβύσσινον τὰ δικαιώματα τῶν ἁγίων ἐστίν.\n \n ",
            "8":"\n \n Καὶ λέγει μοι Γράψον Μακάριοι οἱ εἰς τὸ δεῖπνον τοῦ\n\nγάμου τοῦ ἀρνίου κεκλημένοι. καὶ λέγει μοι Οὗτοι οῖ\n\nλόγοι ἀληθινοὶ τοῦ θεοῦ εἰσίν.\n ",
            "9":"\n καὶ ἔπεσα ἔμπροσθεν \n\nτῶν ποδῶν αὐτοῦ προσκυνῆσαι αὐτῷ. καὶ λέγει μοι Ὅρα\n\nμή· σύνδουλός σού εἰμι καὶ τῶν ἀδελφῶν σου τῶν\n\nἐχόντων τὴν μαρτυρίαν Ἰησοῦ· τῷ θεῷ προσκύνησον·\n\nἡ γὰρ μαρτυρία Ἰησοῦ ἐστὶν τὸ πνεῦμα τῆς προφητείας.\n ",
            "10":"\n Καὶ εἶδον τὸν οὐρανὸν ἠνεῳγμένον, \n καὶ ἰδοὺ ἵππος λευκός, καὶ ὁ καθήμενος ἐπʼ αὐτὸν πιστὸς\n\n[καλούμενος] καὶ ἀληθινός, καὶ\n ἐν δικαιοσύνῃ κρίνει \n καὶ\n\nπολεμεῖ.\n ",
            "11":"\n οἱ δὲ ὀφθαλμοὶ αὐτοῦ \n φλὸξ\n πυρός, \n καὶ ἐπὶ \n\nτὴν κεφαλὴν αὐτοῦ διαδήματα πολλά, ἔχων ὄνομα γεγραμμένον \n\nὃ οὐδεὶς οἶδεν εἰ μὴ αὐτός,\n ",
            "12":"\n καὶ περιβεβλημένος\n\nἱμάτιον ῤεραντισμένον αἵματι, καὶ κέκληται τὸ ὄνομα \n\nαὐτοῦ Ὁ Λόγος τοῦ Θεοῦ.\n ",
            "13":"\n καὶ τὰ στρατεύματα τὰ ἐν\n\nτῷ οὐρανῷ ἠκολούθει αὐτῷ ἐφʼ ἵπποις λευκοῖς, ἐνδεδυμένοι\n\n\n\nβύσσινον λευκὸν καθαρόν.\n ",
            "14":"\n καὶ ἐκ\n τοῦ στόματος \n αὐτοῦ \n\nἐκπορεύεται ῥομφαία ὀξεῖα, ἵνα ἐν αὐτῇ\n πατάξῃ τὰ ἔθνη, \n καὶ αὐτὸς\n ποιμανεῖ αὐτοὺς ἐν ῥάβδῳ σιδηρᾷ· \n καὶ αὐτὸς\n πατεῖ τὴν ληνὸν \n τοῦ οἴνου τοῦ θυμοῦ τῆς ὀργῆς\n τοῦ θεοῦ τοῦ παντοκράτορος. \n ",
            "15":"\n καὶ ἔχει ἐπὶ τὸ ἱμάτιον καὶ\n\nἐπὶ τὸν μηρὸν αὐτοῦ ὄνομα γεγραμμένον ΒΑΣΙΛΕΥΣ\n\nΒΑΣΙΛΕΩΝ ΚΑΙ ΚΥΡΙΟΣ ΚΥΡΙΩΝ.\n ",
            "16":"\n \n Καὶ εἶδον ἕνα ἄγγελον ἑστῶτα ἐν τῷ ἡλίῳ, καὶ ἔκραξεν\n\n[ἐν] φωνῇ μεγάλῃ\n λέγων πᾶσι τοῖς ὀρνέοις τοῖς πετομένοις \n ἐν μεσουρανήματι\n Δεῦτε συνάχθητε εἰς τὸ \n \n δεῖπνον τὸ μέγα τοῦ θεοῦ,\n ",
            "17":"\n ἵνα\n φάγητε \n σάρκας\n βασιλέων \n καὶ σάρκας χιλιάρχων καὶ\n σάρκας ἰσχυρῶν \n καὶ σάρκας\n ἵππων \n καὶ τῶν καθημένων ἐπʼ αὐτούς, καὶ σάρκας\n\nπάντων ἐλευθέρων τε καὶ δούλων καὶ μικρῶν καὶ μεγάλων.\n ",
            "18":"\n Καὶ εἶδον τὸ θηρίον καὶ\n τους βασιλεῖς τῆς γῆς \n καὶ τὰ στρατεύματα αὐτῶν\n συνηγμένα \n ποιῆσαι τὸν πόλεμον μετὰ τοῦ καθημένου ἐπὶ τοῦ ἵππου\n\nκαὶ μετὰ τοῦ στρατεύματος αὐτοῦ.\n ",
            "19":"\n καὶ ἐπιάσθη τὸ θηρίον\n\n\n\n καὶ μετʼ αὐτοῦ ὁ ψευδοπροφήτης ὁ ποιήσας τὰ σημεῖα\n\nἐνώπιον αὐτοῦ, ἐν οἷς ἐπλάνησεν τοὺς λαβόντας τὸ χάραγμα \n\nτοῦ θηρίου καὶ τοὺς προσκυνοῦντας τῇ εἰκόνι\n\nαὐτοῦ· ζῶντες ἐβλήθησαν οἱ δύο εἰς τὴν λίμνην τοῦ πυρὸς\n\nτῆς\n καιομένης ἐν θείῳ. \n ",
            "20":"\n καὶ οἱ λοιποὶ ἀπεκτάνθησαν\n\nἐν τῇ ῥομφαίᾳ τοῦ καθημένου ἐπὶ τοῦ ἵππου τῇ ἐξελθούσῃ \n\nἐκ τοῦ στόματος αὐτοῦ, καὶ\n πάντα τὰ ὄρνεα ἐχορτάσθησαν ἐκ τῶν σαρκῶν \n αὐτῶν."
        },
        "19":{
            "0":"\n \n Καὶ εἶδον ἄγγελον καταβαίνοντα ἐκ τοῦ οὐρανοῦ,\n\nἔχοντα τὴν κλεῖν τῆς ἀβύσσου καὶ ἅλυσιν μεγάλην ἐπὶ\n\n\n\n τὴν χεῖρα αὐτοῦ.\n ",
            "1":"\n καὶ ἐκράτησεν τὸν δράκοντα,\n ὁ ὄφις \n ὁ ἀρχαῖος, ὅς ἐστιν\n Διάβολος \n καὶ\n Ὁ Σατανᾶς, \n καὶ\n\nἔδησεν αὐτὸν χίλια ἔτη,\n ",
            "2":"\n καὶ ἔβαλεν αὐτὸν εἰς τὴν ἄβυσσον,\n\nκαὶ ἔκλεισεν καὶ ἐσφράγισεν ἐπάνω αὐτοῦ, ἵνα μὴ\n\nπλανήσῃ ἔτι τὰ ἔθνη, ἄχρι τελεσθῇ τὰ χίλια ἔτη· μετὰ\n\nταῦτα δεῖ λυθῆναι αὐτὸν μικρὸν χρόνον.\n ",
            "3":"\n Καὶ\n εἶδον θρόνους, \n καὶ\n ἐκάθισαν \n ἐπʼ αὐτούς,\n καὶ κρίμͅα ἐδόθη \n αὐτοῖς, καὶ τὰς ψυχὰς τῶν πεπελεκισμένων διὰ τὴν\n\nμαρτυρίαν Ἰησοῦ καὶ διὰ τὸν λόγον τοῦ θεοῦ, καὶ οἵτινες\n\nοὐ προσεκύνησαν τὸ θηρίον οὐδὲ τὴν εἰκόνα αὐτοῦ καὶ\n\nοὐκ ἔλαβον τὸ χάραγμα ἐπὶ τὸ μέτωπον καὶ ἐπὶ τὴν χεῖρα\n\nαὐτῶν· καὶ ἔζησαν καὶ ἐβασίλευσαν μετὰ τοῦ χριστοῦ\n\n\n\n χίλια ἔτη.\n ",
            "4":"\n οἱ λοιποὶ τῶν νεκρῶν οὐκ ἔζησαν ἄχρι τελεσθῇ\n\nτὰ χίλια ἔτη. αὕτη ἡ ἀνάστασις ἡ πρώτη.\n ",
            "5":"\n μακάριος\n\nκαὶ ἅγιος ὁ ἔχων μέρος ἐν τῇ ἀναστάσει τῇ πρώτῃ· ἐπὶ\n \n τούτων ὁ δεύτερος θάνατος οὐκ ἔχει ἐξουσίαν, ἀλλʼ ἔσονται\n ἱερεῖς τοῦ θεοῦ \n καὶ τοῦ χριστοῦ, καὶ βασιλεύσουσιν\n\nμετʼ αὐτοῦ [τὰ] χίλια ἔτη.\n ",
            "6":"\n Καὶ ὅταν τελεσθῇ\n\nτὰ χίλια ἔτη, λυθήσεται ὁ Σατανᾶς ἐκ τῆς φυλακῆς αὐτοῦ,\n ",
            "7":"\n καὶ ἐξελεύσεται πλανῆσαι τὰ ἔθνη τὰ ἐν\n ταῖς τέσσαρσι γωνίαις τῆς γῆς, τὸν Γὼγ καὶ Μαγώγ, \n συναγαγεῖν αὐτοὺς\n\nεἰς τὸν πόλεμον, ὧν ὁ ἀριθμὸς αὐτῶν ὡς ἡ ἄμμος τῆς\n\nθαλάσσης.\n ",
            "8":"\n καὶ ἀνέβησαν\n ἐπὶ τὸ πλάτος τῆς γῆς, \n καὶ\n\nἐκύκλευσαν τὴν παρεμβολὴν τῶν ἁγίων καὶ τὴν πόλιν\n τὴν ἠγαπημένην. καὶ κατέβη πῦρ ἐκ τοῦ οὐρανοῦ \n καὶ κατέφαγεν \n αὐτούς·\n ",
            "9":"\n καὶ ὁ διάβολος ὁ πλανῶν αὐτοὺς\n\nἐβλήθη εἰς τὴν λίμνην τοῦ\n πυρὸς καὶ θείου, \n ὅπου καὶ \n\nτὸ θηρίον καὶ ὁ ψευδοπροφήτης, καὶ βασανισθήσονται\n\nἡμέρας καὶ νυκτὸς εἰς τοὺς αἰῶνας τῶν αἰώνων.\n ",
            "10":"\n \n Καὶ εἶδον θρόνον \n μέγαν λευκὸν καὶ τὸν\n καθήμενον \n ἐπʼ αὐτοῦ, οὗ\n ἀπὸ τοῦ προσώπου ἔφυγεν ἡ γῆ \n καὶ ὁ \n\nοὐρανός, καὶ τόπος οὐχ εὑρέθη αὐτοῖς.\n ",
            "11":"\n καὶ εἶδον τοὺς\n\nνεκρούς, τοὺς μεγάλους καὶ τοὺς μικρούς, ἑστῶτας ἐνώπιον\n\nτοῦ θρόνου,\n καὶ βιβλία ἠνοίχθησαν· \n καὶ ἄλλο\n βιβλίον \n ἠνοίχθη, ὅ ἐστιν\n τῆς ζωῆς· \n καὶ ἐκρίθησαν οἱ νεκροὶ ἐκ\n\nτῶν γεγραμμένων ἐν τοῖς βιβλίοις\n κατὰ τὰ ἔργα αὐτῶν. \n ",
            "12":"\n καὶ ἔδωκεν ἡ θάλασσα τοὺς νεκροὺς τοὺς ἐν αὐτῇ, \n\nκαὶ ὁ\n\nθάνατος καὶ ὁ ᾄδης ἔδωκαν τοὺς νεκροὺς τοὺς ἐν αὐτοῖς,\n\nκαὶ ἐκρίθησαν ἕκαστος\n κατὰ τὰ ἔργα αὐτῶν. \n ",
            "13":"\n καὶ ὁ\n\nθάνατος καὶ ὁ ᾄδης ἐβλήθησαν εἰς τὴν λίμνην τοῦ πυρός.\n\nοὗτος ὁ θάνατος ὁ δεύτερός ἐστιν, ἡ λίμνη τοῦ πυρός.\n ",
            "14":"\n καὶ εἴ τις οὐχ\n εὑρέθη ἐν τῇ βίβλῳ τῆς ζωῆς γεγραμμένος \n ἐβλήθη εἰς τὴν λίμνην τοῦ πυρός."
        },
        "20":{
            "0":"\n Καὶ\n\nεἶδον\n οὐρανὸν καινὸν καὶ γῆν καινήν· \n ὁ γὰρ πρῶτος\n\nοὐρανὸς καὶ ἡ πρώτη γῆ ἀπῆλθαν, καὶ ἡ θάλασσα\n\nοὐκ ἔστιν ἔτι.\n ",
            "1":"\n καὶ\n τὴν πόλιν τὴν ἁγίαν Ἰερουσαλὴμ \n καινὴν εἶδον καταβαίνουσαν ἐκ τοῦ οὐρανοῦ ἀπὸ τοῦ θεοῦ,\n\nἡτοιμασμένην\n ὡς νύμφην κεκοσμημένην \n τῷ ἀνδρὶ\n \n αὐτῆς.\n ",
            "2":"\n καὶ ἤκουσα φωνῆς μεγάλης ἐκ τοῦ θρόνου λεγούσης\n Ἰδοὺ ἡ σκηνὴ \n τοῦ θεοῦ μετὰ τῶν ἀνθρώπων,\n καὶ σκηνώσει μετʼ αὐτῶν, καὶ αὐτοὶ λαοὶ αὐτοῦ \n ἔσονται, καὶ \n αὐτὸς ὁ θεὸς\n μετʼ αὐτῶν ἔσται, \n ",
            "3":"\n καὶ ἐξαλείψει πᾶν δάκρυον ἐκ τῶν ὀφθαλμῶν \n αὐτῶν, καὶ ὁ θάνατος οὐκ ἔσται ἔτι· οὔτε\n πένθος \n οὔτε\n κραυγὴ \n οὔτε πόνος οὐκ ἔσται ἔτι.\n τὰ πρῶτα \n ἀπῆλθαν.\n ",
            "4":"\n καὶ εἶπεν ὁ\n καθήμενος ἐπὶ τῷ θρόνῳ Ἰδοὺ \n καινὰ ποιῶ \n πάντα. καὶ λέγει Γράψον, ὅτι οὗτοι οἱ\n\nλόγοι πιστοὶ καὶ ἀληθινοί εἰσιν.\n ",
            "5":"\n καὶ εἶπέν μοι Γέγοναν.\n\nἐγὼ τὸ Ἄλφα καὶ τὸ Ὦ, ἡ ἀρχὴ καὶ τὸ τέλος.\n\nἐγὼ\n τῷ διψῶντι \n δώσω ἐκ τῆς πηγῆς\n τοῦ ὕδατος τῆς ζωῆς δωρεάν. \n ",
            "6":"\n ὁ νικῶν κληρονομήσει ταῦτα, \n\nκαὶ\n ἔσομαι αὐτῷ θεὸς καὶ αὐτὸς ἔσται μοι υἱός. \n ",
            "7":"\n τοῖς δὲ δειλοῖς\n\nκαὶ ἀπίστοις καὶ ἐβδελυγμένοις καὶ φονεῦσι καὶ\n\nπόρνοις καὶ φαρμακοῖς καὶ εἰδωλολάτραις καὶ πᾶσι τοῖς\n\nψευδέσιν τὸ μέρος αὐτῶν ἐν τῇ λίμνῃ τῆ\n καιομένῃ πυρὶ καὶ θείῳ, \n ὅ ἐστιν ὁ θάνατος ὁ δεύτερος.\n ",
            "8":"\n \n Καὶ ἦλθεν εἷς ἐκ τῶν ἑπτὰ ἀγγέλων τῶν ἐχόντων τὰς\n\nἑπτὰ φιάλας, τῶν γεμόντων τῶν ἑπτὰ πληγῶν τῶν ἐσχάτων, \n\nκαὶ ἐλάλησεν μετʼ ἐμοῦ λέγων Δεῦρο, δείξω σοι\n\nτὴν νύμφην τὴν γυναῖκα τοῦ ἀρνίου.\n ",
            "9":"\n καὶ ἀπήνεγκέν με \n ἐν πνεύματι\n ἐπὶ ὄρος \n μέγα καὶ\n ὑψηλόν, καὶ \n ἔδειξέν μοι\n τὴν πόλιν τὴν ἁγίαν Ἰερουσαλὴμ \n καταβαίνουσαν ἐκ\n\nτοῦ οὐρανοῦ ἀπὸ τοῦ θεοῦ,\n ",
            "10":"\n ἔχουσαν\n τὴν δόξαν τοῦ θεοῦ· \n ὁ φωστὴρ αὐτῆς ὅμοιος λίθῳ τιμιωτάτῳ, ὡς λίθῳ ἰάσπιδι\n\nκρυσταλλίζοντι·\n ",
            "11":"\n ἔχουσα τεῖχος μέγα καὶ ὑψηλόν,\n\nἔχουσα\n πυλῶνας \n δώδεκα, καὶ ἐπὶ τοῖς πυλῶσιν ἀγγέλους δώδεκα,\n\nκαὶ\n ὀνόματα \n ἐπιγεγραμμένα ἅ ἐστιν\n \n τῶν δώδεκα\n\nφυλῶν υἱῶν Ἰσραήλ· \n ",
            "12":"\n ἀπὸ ἀνατολῆς πυλῶνες τρεῖς,\n\nκαὶ ἀπὸ βορρᾶ πυλῶνες τρεῖς, καὶ ἀπὸ νότου πυλῶνες \n\nτρεῖς, καὶ ἀπὸ δυσμῶν πυλῶνες τρεῖς·\n \n ",
            "13":"\n καὶ\n\nτὸ τεῖχος τῆς πόλεως ἔχων θεμελίους δώδεκα, καὶ\n \n ἐπʼ αὐτῶν δώδεκα ὀνόματα τῶν δώδεκα ἀποστόλων τοῦ\n\nἀρνίου.\n ",
            "14":"\n Καὶ ὁ λαλῶν μετʼ ἐμοῦ εἶχεν\n μέτρον κάλαμον \n χρυσοῦν, ἵνα μετρήσῃ τὴν πόλιν καὶ τοὺς πυλῶνας αὐτῆς\n\nκαὶ τὸ τεῖχος αὐτῆς.\n ",
            "15":"\n καὶ ἡ πόλις\n τετράγωνος \n κεῖται,\n\nκαὶ τὸ μῆκος αὐτῆς ὅσον τὸ πλάτος. καὶ ἐμέτρησεν τὴν\n\nπόλιν τῷ καλάμῳ ἐπὶ σταδίων δώδεκα χιλιάδων· τὸ \n\nμῆκος καὶ τὸ πλάτος καὶ τὸ ὕψος αὐτῆς ἴσα ἐστίν.\n ",
            "16":"\n καὶ ἐμέτρησεν τὸ τεῖχος \n αὐτῆς ἑκατὸν τεσσεράκοντα\n\nτεσσάρων πηχῶν, μέτρον ἀνθρώπου, ὅ ἐστιν ἀγγέλου.\n ",
            "17":"\n καὶ \n ἡ ἐνδώμησις\n τοῦ τείχους \n αὐτῆς\n ἴασπις, \n καὶ ἡ πόλις\n\nχρυσίον καθαρὸν ὅμοιον ὑάλῳ καθαρῷ·\n ",
            "18":"\n οἱ θεμέλιοι \n τοῦ\n\nτείχους τῆς πόλεως παντὶ\n λίθῳ τιμίῳ \n κεκοσμημένοι· ὁ\n\nθεμέλιος ὁ πρῶτος ἴασπις, ὁ δεύτερος σάπφειρος, ὁ πρίτος\n\nχαλκηδών, ὁ τέταρτος σμάραγδος,\n ",
            "19":"\n ὁ πέμπτος σαρδόνυξ,\n\nὁ ἕκτος σάρδιον, ὁ ἕβδομος χρυσόλιθος, ὁ ὄγδοος βήρυλλος, \n\nὁ ἔνατος τοπάζιον, ὁ δέκατος χρυσόπρασος, ὁ\n\nἑνδέκατος ὑάκινθος, \n\nὁ δωδέκατος ἀμέθυστος·\n ",
            "20":"\n καὶ οἱ δώδεκα\n\nπυλῶνες δώδεκα μαργαρῖται, ἀνὰ εἷς ἕκαστος τῶν πυλώνων\n\nἦν ἐξ ἑνὸς μαργαρίτου· καὶ ἡ πλατεῖα τῆς πόλεως χρυσίον \n\nκαθαρὸν ὡς ὕαλος διαυγής.\n ",
            "21":"\n Καὶ ναὸν οὐκ εἶδον ἐν\n\nαὐτῇ,\n ὁ \n γὰρ\n κύριος, ὁ θεός, ὁ παντοκράτωρ, \n ναὸς αὐτῆς\n\nἐστίν, καὶ τὸ ἀρνίον.\n ",
            "22":"\n καὶ ἡ πόλις οὐ χρείαν ἔχει\n τοῦ ἡλίου οὐδὲ τῆς σελήνης, \n ἵνα\n φαίνωσιν \n αὐτῇ,\n ἡ \n γὰρ\n δόξα τοῦ θεοῦ ἐφώτισεν \n αὐτήν, καὶ ὁ λύχνος αὐτῆς τὸ\n\nἀρνίον.\n ",
            "23":"\n καὶ περιπατήσουσιν τὰ ἔθνη διὰ τοῦ φωτὸς \n αὐτῆς·\n καὶ οἱ βασιλεῖς \n τῆς γῆς\n φέρουσιν τὴν δόξαν \n αὐτῶν εἰς αὐτήν·\n ",
            "24":"\n καὶ οἱ πυλῶνες \n αὐτῆς\n οὐ μὴ κλεισθῶσιν ἡμέρας, νὺξ \n γὰρ οὐκ ἔσται ἐκεῖ·\n ",
            "25":"\n καὶ\n οἴσουσιν τὴν δόξαν \n καὶ τὴν τιμὴν\n τῶν ἐθνῶν \n εἰς αὐτήν.\n ",
            "26":"\n καὶ\n\nοὐ μὴ εἰσέλθῃ εἰς αὐτὴν πᾶν κοινὸν καὶ [ὁ] ποιῶν\n\nβδέλυγμα καὶ ψεῦδος, εἰ μὴ\n οἱ γεγραμμένοι ἐν τῷ βιβλίῳ τῆς ζωῆς \n τοῦ ἀρνίου."
        },
        "21":{
            "0":"\n καὶ ἔδειξέν μοι\n ποταμὸν ὕδατος ζωῆς \n λαμπρὸν ὡς κρύσταλλον,\n ἐκπορευό- \n \n μενον \n ἐκ τοῦ θρόνου τοῦ θεοῦ καὶ τοῦ ἀρνίου\n ",
            "1":"\n ἐν μέσῳ \n τῆς πλατείας αὐτῆς· καὶ\n τοῦ ποταμοῦ ἐντεῦθεν καὶ \n ἐκεῖθεν ξύλον ζωῆς \n ποιοῦν καρποὺς δώδεκα,\n κατὰ \n μῆνα \n ἕκαστον ἀποδιδοῦν\n τὸν καρπὸν αὐτοῦ, καὶ τὰ φύλλα \n τοῦ ξύλου\n εἰς θεραπείαν \n τῶν ἐθνῶν.\n ",
            "2":"\n καὶ πᾶν κατάθεμα οὐκ ἔσται ἔτι. \n καὶ ὁ θρόνος τοῦ θεοῦ καὶ τοῦ\n\nἀρνίου ἐν αὐτῇ ἔσται, καὶ οἱ δοῦλοι αὐτοῦ λατρεύσουσιν\n\nαὐτῷ,\n ",
            "3":"\n καὶ\n ὄψονται τὸ πρόσωπον αὐτοῦ, \n καὶ τὸ ὄνομα\n\nὰὐτοῦ ἐπὶ τῶν μετώπων αὐτῶν.\n ",
            "4":"\n καὶ νὺξ οὐκ ἔσται ἔτι,\n καὶ οὐκ \n ἔχουσιν χρείαν φωτὸς λύχνου καὶ\n φῶς ἡλίου, \n ὅτι\n Κύριος ὁ θεὸς φωτίσει \n [ἐπ̓] αὐτούς, καὶ βασιλεύσουσιν \n\nεἰς τοὺς αἰῶνας τῶν αἰώνων.\n ",
            "5":"\n \n Καὶ εἶπεν μοι Οὗτοι οἱ λόγοι πιστοὶ καὶ ἀληθινοί,\n\n\n\n καὶ ὁ κύριος, ὁ θεὸς τῶν πνευμάτων τῶν προφητῶν,\n\nἀπέστειλεν τὸν ἄγγελον αὐτοῦ δεῖξαι τοῖς δούλοις αὐτοῦ\n ἃ δεῖ γενέσθαι \n ἐν τάχει·\n ",
            "6":"\n καί\n Ἰδοὺ ἔρχομαι \n ταχύ. \n\nμακάριος\n\nὁ τηρῶν τοὺς λόγους τῆς προφητείας τοῦ βιβλίου\n\nτούτου.\n ",
            "7":"\n Κἀγὼ Ἰωάννης ὁ ἀκούων καὶ βλέπων\n\n\n\n ταῦτα. καὶ ὅτε ἤκουσα καὶ ἔβλεψα, ἔπεσα προσκυνῆσαι\n\nἔμπροσθεν τῶν ποδῶν τοῦ ἀγγέλου τοῦ δεικνύοντός μοι\n\nταῦτα.\n ",
            "8":"\n καὶ λέγει μοι Ὅρα μή· σύνδουλός σού εἰμι καὶ\n\nτῶν ἀδελφῶν σου τῶν προφητῶν καὶ τῶν τηρούντων\n\nτοὺς λόγους τοῦ βιβλίου τούτου· τῷ θεῷ προσκύνησον.\n ",
            "9":"\n Καὶ λέγει μοι Μὴ\n σφραγίσῃς \n τοὺς\n\nλόγους τῆς προφητείας\n τοῦ βιβλίου \n τούτου,\n ὁ καιρὸς \n γὰρ\n\nἐγγύς ἐστιν.\n ",
            "10":"\n ὁ ἀδικῶν ἀδικησάτω ἔτι, καὶ ὁ ῥυπαρὸς\n\n\n\n ῥυπανθήτω ἔτι, καὶ ὁ δίκαιος δικαιοσύνην ποιησάτω ἔτι,\n\nκαὶ ὁ ἅγιος ἁγιασθήτω ἔτι.\n ",
            "11":"\n —\n Ἰδοὺ ἔρχομαι \n ταχύ,\n καὶ ὁ μισθός \n μου\n μετ̓ \n ἐμοῦ,\n ἀποδοῦναι ἑκάστῳ ὡς τὸ ἔργον \n ἐστὶν\n \n αὐτοῦ. \n ",
            "12":"\n ἐγὼ\n \n τὸ Ἄλφα καὶ τὸ Ὦ,\n ὁ πρῶτος καὶ ὁ ἔσχατος, \n ἡ ἀρχὴ καὶ τὸ τέλος.\n ",
            "13":"\n — Μακάριοι\n\nοἱ\n πλύνοντες τὰς στολὰς \n αὐτῶν, ἵνα ἔσται ἡ\n\nἐξουσία αὐτῶν ἐπὶ\n τὸ ξύλον τῆς ζωῆς \n καὶ τοῖς πυλῶσιν\n \n εἰσέλθωσιν εἰς τὴν πόλιν.\n ",
            "14":"\n ἔξω οἱ κύνες καὶ οἱ φαρμακοὶ\n\nκαὶ οἱ πόρνοι καὶ οἱ φονεῖς καὶ οἱ εἰδωλολάτραι καὶ πᾶς\n\nφιλῶν καὶ ποιῶν ψεῦδος.\n ",
            "15":"\n \n Ἐγὼ Ἰησοῦς ἔπεμψα τὸν ἄγγελόν μου μαρτυρῆσαι\n\nὑμῖν ταῦτα ἐπὶ ταῖς ἐκκλησίαις. ἐγώ εἰμι\n ἡ ῥίζα \n καὶ \n\nτὸ γένος Δαυείδ, ὁ ἀστὴρ ὁ λαμπρός, ὁ πρωινός.\n ",
            "16":"\n \n Καὶ τὸ πνεῦμα καὶ ἡ νύμφη λέγουσιν Ἔρχου· καὶ \n\nὁ ἀκούων εἰπάτω Ἔρχου· καὶ\n ὁ διψῶν ἐρχέσθω, \n ὁ\n\nθέλων λαβέτω\n ὕδωρ ζωῆς δωρεάν. \n ",
            "17":"\n \n Μαρτυρῶ ἐγὼ παντὶ τῷ ἀκούοντι\n τοὺς λόγους \n τῆς\n\nπροφητείας τοῦ βιβλίου τούτου· ἐάν τις\n ἐπιθῇ ἐπ̓ \n αὐτά,\n\nἐπιθήσει ὁ θεὸς\n ἐπʼ αὐτὸν \n τὰς πληγὰς\n \n τὰς γεγραμμένας\n\nἐν τῷ βιβλίῳ τούτῳ· \n ",
            "18":"\n καὶ\n \n ἐάν τις\n ἀφέλῃ ἀπὸ \n τῶν\n\nλόγων τοῦ βιβλίου τῆς προφητείας ταύτης, ἀφελεῖ ὁ θεὸς\n\nτὸ μέρος αὐτοῦ ἀπὸ\n τοῦ ξύλου τῆς ζωῆς \n καὶ ἐκ τῆς\n\nπόλεως τῆς ἁγίας, τῶν γεγραμμένων ἐν τῷ βιβλίῳ τούτῳ.\n ",
            "19":"\n \n Λέγει ὁ μαρτυρῶν ταῦτα Ναί· ἔρχομαι ταχύ.\n\nἈμήν· ἔρχου, κύριε Ἰησοῦ.\n ",
            "20":"\n \n Ἡ χάρις τοῦ κυρίου Ἰησοῦ [Χριστοῦ] μετὰ τῶν\n\nἁγίων."
        }
    },
    "source":"Perseus Digital Library",
    "originalTitle":"Book of Revelation",
    "edition":"The New Testament in the original Greek. The text revised by. Brooke Foss Westcott, D.D. Fenton John Anthony Hort, D.D. New York. Harper and Brothers, Franklin Square. 1885.",
    "sourceLink":"http://www.perseus.tufts.edu/hopper/",
    "meta":"chapter-verse"
}