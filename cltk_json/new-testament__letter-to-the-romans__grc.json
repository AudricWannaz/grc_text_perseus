{
    "language":"grc",
    "englishTitle":"Letter to the Romans",
    "original-urn":"urn:cts:greekLit:tlg0031.tlg006.perseus-grc2",
    "author":"new testament",
    "urn":"urn:cts:greekLit:tlg0031.tlg006.perseus-grc2-simple",
    "text":{
        "0":{
            "0":"\n \n ΠΑΥΛΟΣ δοῦλος Ἰησοῦ Χριστοῦ, κλητὸς ἀπόστολος, \n\nἀφωρισμένος εἰς εὐαγγέλιον θεοῦ\n ",
            "1":"\n ὃ προεπηγγείλατο διὰ\n\nτῶν προφητῶν αὐτοῦ ἐν γραφαῖς ἁγίαις\n ",
            "2":"\n περὶ τοῦ υἱοῦ\n\nαὐτοῦ, τοῦ γενομένου ἐκ σπέρματος Δαυεὶδ κατὰ σάρκα,\n ",
            "3":"\n τοῦ ὁρισθέντος υἱοῦ θεοῦ ἐν δυνάμει κατὰ πνεῦμα ἁγιωσύνης \n\nἐξ ἀναστάσεως νεκρῶν, Ἰησοῦ Χριστοῦ τοῦ κυρίου\n\nἡμῶν,\n ",
            "4":"\n διʼ οὗ ἐλάβομεν χάριν καὶ ἀποστολὴν εἰς ὑπακοὴν \n\nπίστεως ἐν πᾶσιν τοῖς ἔθνεσιν ὑπὲρ τοῦ ὀνόματος\n\nαὐτοῦ,\n ",
            "5":"\n ἐν οἷς ἐστὲ καὶ ὑμεῖς κλητοὶ Ἰησοῦ Χριστοῦ,\n ",
            "6":"\n πᾶσιν τοῖς οὖσιν ἐν Ῥώμῃ ἀγαπητοῖς θεοῦ, \n\nκλητοῖς ἁγίοις· \n\nχάρις ὑμῖν καὶ εἰρήνη ἀπὸ θεοῦ πατρὸς ἡμῶν καὶ κυρίου\n\nἸησοῦ Χριστοῦ.\n ",
            "7":"\n \n Πρῶτον μὲν εὐχαριστῶ τῷ θεῷ μου διὰ Ἰησοῦ\n\nΧριστοῦ περὶ πάντων ὑμῶν, ὅτι ἡ πίστις ὑμῶν καταγγέλλεται \n\nἐν ὅλῳ τῷ κόσμῳ.\n ",
            "8":"\n μάρτυς γάρ μού ἐστιν ὁ θεός,\n\nᾧ λατρεύω ἐν τῷ πνεύματί μου ἐν τῷ εὐαγγελίῳ τοῦ\n\nυἱοῦ αὐτοῦ, \n\nὡς ἀδιαλείπτως μνείαν ὑμῶν ποιοῦμαι\n ",
            "9":"\n πάντοτε \n\nἐπὶ τῶν προσευχῶν μου, δεόμενος εἴ πως ἤδη ποτὲ\n\nεὐοδωθήσομαι ἐν τῷ θελήματι τοῦ θεοῦ ἐλθεῖν πρὸς ὑμᾶς.\n ",
            "10":"\n ἐπιποθῶ γὰρ ἰδεῖν ὑμᾶς, ἵνα τι μεταδῶ χάρισμα ὑμῖν\n\nπνευματικὸν εἰς τὸ στηριχθῆναι ὑμᾶς,\n ",
            "11":"\n τοῦτο δέ ἐστιν\n\nσυνπαρακληθῆναι ἐν ὑμῖν διὰ τῆς ἐν ἀλλήλοις πίστεως\n \n ὑμῶν τε καὶ ἐμοῦ.\n ",
            "12":"\n οὐ θέλω δὲ ὑμᾶς ἀγνοεῖν, ἀδελφοί, ὅτι\n\nπολλάκις προεθέμην ἐλθεῖν πρὸς ὑμᾶς, καὶ ἐκωλύθην ἄχρι\n\nτοῦ δεῦρο, ἵνα τινὰ καρπὸν σχῶ καὶ ἐν ὑμῖν καθὼς\n\nκαὶ ἐν τοῖς λοιποῖς ἔθνεσιν.\n ",
            "13":"\n Ἕλλησίν\n\nτε καὶ βαρβάροις, σοφοῖς τε καὶ ἀνοήτοις ὀφειλέτης εἰμί·\n ",
            "14":"\n οὕτω τὸ κατʼ ἐμὲ πρόθυμον καὶ ὑμῖν τοῖς ἐν Ῥώμῃ εὐαγγελίσασθαι.\n ",
            "15":"\n οὐ γὰρ ἐπαισχύνομαι τὸ εὐαγγέλιον, δύναμις\n\nγὰρ θεοῦ ἐστὶν εἰς σωτηρίαν παντὶ τῷ πιστεύοντι, Ἰουδαίῳ\n\nτε [πρῶτον] καὶ Ἕλληνι·\n ",
            "16":"\n δικαιοσύνη γὰρ θεοῦ ἐν αὐτῷ\n\nἀποκαλύπτεται ἐκ πίστεως εἰς πίστιν, καθὼς γέγραπται\n Ὁ δὲ δίκαιος ἐκ πίστεως ζήσεται. \n ",
            "17":"\n \n Ἀποκαλύπτεται γὰρ ὀργὴ θεοῦ ἀπʼ οὐρανοῦ ἐπὶ\n\nπᾶσαν ἀσέβειαν καὶ ἀδικίαν ἀνθρώπων τῶν τὴν ἀλήθειαν\n\nἐν ἀδικίᾳ κατεχόντων,\n ",
            "18":"\n διότι τὸ γνωστὸν τοῦ θεοῦ φανερόν\n\nἐστιν ἐν αὐτοῖς, ὁ θεὸς γὰρ αὐτοῖς ἐφανέρωσεν.\n ",
            "19":"\n τὰ γὰρ ἀόρατα αὐτοῦ ἀπὸ κτίσεως κόσμου τοῖς ποιήμασιν\n\nνοούμενα καθορᾶται, ἥ τε ἀΐδιος αὐτοῦ δύναμις καὶ\n\nθειότης, \n\nεἰς τὸ εἶναι αὐτοὺς ἀναπολογήτους,\n ",
            "20":"\n διότι γνόντες\n\nτὸν θεὸν οὐχ ὡς θεὸν ἐδόξασαν ἢ ηὐχαρίστησαν, ἀλλὰ\n\nἐματαιώθησαν ἐν τοῖς διαλογισμοῖς αὐτῶν καὶ ἐσκοτίσθη\n\nἡ ἀσύνετος αὐτῶν καρδία·\n ",
            "21":"\n φάσκοντες εἶναι σοφοὶ ἐμωράνθησαν,\n ",
            "22":"\n καὶ\n ἤλλαξαν τὴν δόξαν \n τοῦ ἀφθάρτου θεοῦ\n ἐν ὁμοιώματι \n εἰκόνος φθαρτοῦ ἀνθρώπου καὶ πετεινῶν\n\nκαὶ τετραπόδων καὶ ἑρπετῶν.\n ",
            "23":"\n Διὸ παρέδωκεν\n\nαὐτοὺς ὁ θεὸς ἐν ταῖς ἐπιθυμίαις τῶν καρδιῶν αὐτῶν\n\nεἰς ἀκαθαρσίαν τοῦ ἀτιμάζεσθαι τὰ σώματα αὐτῶν ἐν\n\nαὐτοῖς,\n ",
            "24":"\n οἵτινες μετήλλαξαν τὴν ἀλήθειαν τοῦ θεοῦ ἐν τῷ\n\nψεύδει, καὶ ἐσεβάσθησαν καὶ ἐλάτρευσαν τῇ κτίσει παρὰ\n\nτὸν κτίσαντα, ὅς ἐστιν εὐλογητὸς εἰς τοὺς αἰῶνας· ἀμήν.\n ",
            "25":"\n Διὰ τοῦτο παρέδωκεν αὐτοὺς ὁ θεὸς εἰς πάθη ἀτιμίας·\n\nαἵ τε γὰρ θήλειαι αὐτῶν μετήλλαξαν τὴν φυσικὴν χρῆσιν\n\nεἰς τὴν παρὰ φύσιν,\n ",
            "26":"\n ὁμοίως τε καὶ οἱ ἄρσενες ἀφέντες τὴν\n\nφυσικὴν χρῆσιν τῆς θηλείας ἐξεκαύθησαν ἐν τῇ ὀρέξει\n \n αὐτῶν εἰς ἀλλήλους ἄρσενες ἐν ἄρσεσιν, τὴν ἀσχημοσύνην \n\nκατεργαζόμενοι καὶ τὴν ἀντιμισθίαν ἣν ἔδει τῆς\n\nπλάνης αὐτῶν ἐν αὑτοῖς ἀπολαμβάνοντες.\n ",
            "27":"\n Καὶ καθὼς\n\nοὐκ ἐδοκίμασαν τὸν θεὸν ἔχειν ἐν ἐπιγνώσει, παρέδωκεν \n\nαὐτοὺς ὁ θεὸς εἰς ἀδόκιμον νοῦν, ποιεῖν τὰ μὴ καθήκοντα,\n ",
            "28":"\n πεπληρωμένους πάσῃ ἀδικίᾳ πονηρίᾳ πλεονεξίᾳ \n\nκακίᾳ, μεστοὺς φθόνου φόνου ἔριδος δόλου κακοηθίας,\n\nψιθυριστάς,\n ",
            "29":"\n καταλάλους, θεοστυγεῖς, ὑβριστάς, ὑπερηφάνους, \n\nἀλαζόνας, ἐφευρετὰς κακῶν, γονεῦσιν ἀπειθεῖς,\n\nἀσυνέτους,\n ",
            "30":"\n ἀσυνθέτους, ἀστόργους, ἀνελεήμονας·\n ",
            "31":"\n οἵτινες\n\nτὸ δικαίωμα τοῦ θεοῦ ἐπιγνόντες, \n\n ὅτι οἱ τὰ τοιαῦτα \n\nπράσσοντες ἄξιοι θανάτου εἰσίν, οὐ μόνον αὐτὰ ποιοῦσιν\n\nἀλλὰ καὶ συνευδοκοῦσιν τοῖς πράσσουσιν."
        },
        "1":{
            "0":"\n \n Διὸ ἀναπολόγητος εἶ, ὦ ἄνθρωπε πᾶς ὁ κρίνων· ἐν ᾧ\n\nγὰρ κρίνεις τὸν ἕτερον, σεαυτὸν κατακρίνεις, τὰ γὰρ αὐτὰ\n\nπράσσεις ὁ κρίνων·\n ",
            "1":"\n οἴδαμεν δὲ ὅτι τὸ κρίμα τοῦ θεοῦ \n\nἐστὶν κατὰ ἀλήθειαν ἐπὶ τοὺς τὰ τοιαῦτα πράσσοντας.\n ",
            "2":"\n λογίζῃ δὲ τοῦτο, ὦ ἄνθρωπε ὁ κρίνων τοὺς τὰ τοιαῦτα\n\nπράσσοντας καὶ ποιῶν αὐτά, ὅτι σὺ ἐκφεύξῃ τὸ κρίμα τοῦ\n\nθεοῦ;\n ",
            "3":"\n ἢ τοῦ πλούτου τῆς χρηστότητος αὐτοῦ καὶ τῆς ἀνοχῆς \n\nκαὶ τῆς μακροθυμίας καταφρονεῖς, ἀγνοῶν ὅτι τὸ\n\nχρηστὸν τοῦ θεοῦ εἰς μετάνοιάν σε ἄγει;\n ",
            "4":"\n κατὰ δὲ τὴν σκληρότητά σου καὶ ἀμετανόητον καρδίαν θησαυρίζεις\n\nσεαυτῷ ὀργὴν ἐν ἡμέρᾳ ὀργῆς καὶ ἀποκαλύψεως δικαιοκρισίας \n\nτοῦ θεοῦ,\n ",
            "5":"\n ὃς\n ἀποδώσει ἑκάστῳ κατὰ τὰ ἔργα αὐτοῦ·. \n ",
            "6":"\n τοῖς μὲν καθʼ ὑπομονὴν ἔργου ἀγαθοῦ δόξαν καὶ\n\nτιμὴν καὶ ἀφθαρσίαν ζητοῦσιν ζωὴν αἰώνιον·\n ",
            "7":"\n τοῖς δὲ ἐξ ἐριθίας καὶ ἀπειθοῦσι τῇ ἀληθείᾳ πειθομένοις δὲ τῇ ἀδικίᾳ\n\nὀργὴ καὶ θυμός,\n ",
            "8":"\n θλίψις καὶ στενοχωρία, ἐπὶ πᾶσαν ψυχὴν\n\nἀνθρώπου τοῦ κατεργαζομένου τὸ κακόν, Ἰουδαίου τε πρῶτον \n\nκαὶ Ἕλληνος·\n ",
            "9":"\n δόξα δὲ καὶ τιμὴ καὶ εἰρήνη παντὶ τῷ\n\nἐργαζομένῳ τὸ ἀγαθόν, Ἰουδαίῳ τε πρῶτον καὶ Ἕλληνι·\n ",
            "10":"\n οὐ\n\nγάρ ἐστιν προσωπολημψία παρὰ τῷ θεῷ.\n ",
            "11":"\n Ὅσοι\n \n γὰρ ἀνόμως ἥμαρτον, ἀνόμως καὶ ἀπολοῦνται· καὶ ὅσοι ἐν\n\nνόμῳ ἥμαρτον, \n\nδιὰ νόμου κριθήσονται·\n ",
            "12":"\n οὐ γὰρ οἱ ἀκροαταὶ\n\nνόμου δίκαιοι παρὰ [τῷ] θεῷ, ἀλλʼ οἱ ποιηταὶ νόμου δικαιωθήσονται.\n ",
            "13":"\n ὅταν γὰρ ἔθνη τὰ μὴ νόμον ἔχοντα φύσει τὰ\n\nτοῦ νόμου ποιῶσιν, οὗτοι νόμον μὴ ἔχοντες ἑαυτοῖς εἰσὶν\n\nνόμος·\n ",
            "14":"\n οἵτινες ἐνδείκνυνται τὸ ἔργον τοῦ νόμου γραπτὸν ἐν\n\nταῖς καρδίαις αὐτῶν, συνμαρτυρούσης αὐτῶν τῆς συνειδήσεως \n\nκαὶ μεταξὺ ἀλλήλων τῶν λογισμῶν κατηγορούντων ἢ\n\n\n\n καὶ ἀπολογουμένων,\n ",
            "15":"\n ἐν ᾗ ἡμέρᾳ κρίνει ὁ θεὸς τὰ κρυπτὰ\n\n\n\n τῶν ἀνθρώπων κατὰ τὸ εὐαγγέλιόν μου διὰ Χριστοῦ Ἰησοῦ.\n ",
            "16":"\n \n Εἰ δὲ σὺ Ἰουδαῖος ἐπονομάζῃ καὶ ἐπαναπαύῃ νόμῳ καὶ\n\nκαυχᾶσαι ἐν θεῷ\n ",
            "17":"\n καὶ γινώσκεις τὸ θέλημα καὶ δοκιμάζεις\n\nτὰ διαφέροντα κατηχούμενος ἐκ τοῦ νόμου,\n ",
            "18":"\n πέποιθάς τε σεαυτὸν ὁδηγὸν εἶναι τυφλῶν, \n\nφῶς τῶν ἐν σκότει,\n ",
            "19":"\n παιδευτὴν\n\nἀφρόνων, διδάσκαλον νηπίων, ἔχοντα τὴν μόρφωσιν\n\nτῆς γνώσεως καὶ τῆς ἀληθείας ἐν τῷ νόμῳ,—\n ",
            "20":"\n ὁ οὖν διδάσκων\n\nἕτερον σεαυτὸν οὐ διδάσκεις; ὁ κηρύσσων μὴ κλέπτειν\n\nκλέπτεις;\n ",
            "21":"\n ὁ λέγων μὴ μοιχεύειν μοιχεύεις; ὁ βδελυσσόμενος\n\nτὰ εἴδωλα ἱεροσυλεῖς;\n ",
            "22":"\n ὃς ἐν νόμῳ καυχᾶσαι, \n\nδιὰ τῆς \n\nπαραβάσεως τοῦ νόμου τὸν θεὸν ἀτιμάζεις;\n ",
            "23":"\n τὸ \n γὰρ\n ὅνομα τοῦ θεοῦ διʼ ὑμᾶς βλασφημεῖται ἐν τοῖς ἔθνεσιν, \n καθὼς γέγραπται.\n ",
            "24":"\n περιτομὴ μὲν γὰρ ὠφελεῖ ἐὰν νόμον\n\nπράσσῃς· ἐὰν δὲ παραβάτης νόμου ᾖς, ἡ περιτομή σου\n\nἀκροβυστία γέγονεν.\n ",
            "25":"\n ἐὰν οὖν ἡ ἀκροβυστία τὰ δικαιώματα\n\nτοῦ νόμου φυλάσσῃ, οὐχ ἡ ἀκροβυστία αὐτοῦ εἰς\n\nπεριτομὴν λογισθήσεται;\n ",
            "26":"\n καὶ κρινεῖ ἡ ἐκ φύσεως ἀκροβυστία\n\nτὸν νόμον τελοῦσα σὲ τὸν διὰ γράμματος καὶ\n\nπεριτομῆς παραβάτην νόμου.\n ",
            "27":"\n οὐ γὰρ ὁ ἐν τῷ φανερῷ\n\nἸουδαῖός ἐστιν, οὐδὲ ἡ ἐν τῷ φανερῷ ἐν σαρκὶ περιτομή·\n ",
            "28":"\n ἀλλʼ ὁ ἐν τῷ κρυπτῷ Ἰουδαῖος, καὶ περιτομὴ καρδίας ἐν\n\nπνεύματι οὐ γράμματι, οὗ ὁ ἔπαινος οὐκ ἐξ ἀνθρώπων\n\nἀλλʼ ἐκ τοῦ θεοῦ."
        },
        "2":{
            "0":"\n Τί οὖν τὸ περισσὸν τοῦ Ἰουδαίου,\n\nἢ τίς ἡ ὠφελία τῆς περιτομῆς;\n ",
            "1":"\n πολὺ κατὰ πάντα\n \n τρόπον. πρῶτον μὲν [γὰρ] ὅτι ἐπιστεύθησαν τὰ λόγια\n\nτοῦ θεοῦ.\n ",
            "2":"\n τί γάρ; εἰ ἠπίστησάν τινες, μὴ ἡ ἀπιστία\n\nαὐτῶν τὴν πίστιν τοῦ θεοῦ καταργήσει;\n ",
            "3":"\n μὴ γένοιτο· γινέσθω \n\nδὲ ὁ θεὸς ἀληθής,\n πᾶς δὲ ἄνθρωπος ψεύστης, \n καθάπερ γέγραπται\n \n Ὅπως ἂν δικαιωθῇς ἐν τοῖς λόγοις σου \n καὶ νικήσεις ἐν τῷ κρίνεσθαί σε. \n \n ",
            "4":"\n \n εἰ δὲ ἡ ἀδικία ἡμῶν θεοῦ δικαιοσύνην συνίστησιν, τί\n\nἐροῦμεν; μὴ ἄδικος ὁ θεὸς ὁ ἐπιφέρων τὴν ὀργήν; κατὰ\n\nἄνθρωπον λέγω.\n ",
            "5":"\n μὴ γένοιτο· ἐπεὶ πῶς κρινεῖ ὁ θεὸς τὸν\n\nκόσμον;\n ",
            "6":"\n εἰ δὲ ἡ ἀλήθεια τοῦ θεοῦ ἐν τῷ ἐμῷ ψεύσματι \n\nἐπερίσσευσεν εἰς τὴν δόξαν αὐτοῦ, τί ἔτι κἀγὼ ὡς ἁμαρτωλὸς \n\nκρίνομαι,\n ",
            "7":"\n καὶ μὴ καθὼς βλασφημούμεθα [καὶ] καθώς\n\nφασίν τινες ἡμᾶς λέγειν ὅτι Ποιήσωμεν τὰ κακὰ ἵνα ἔλθῃ\n\nτὰ ἀγαθά; ὧν τὸ κρίμα ἔνδικόν ἐστιν.\n ",
            "8":"\n \n Τί οὖν; προεχόμεθα; οὐ πάντως, προῃτιασάμεθα γὰρ\n\nἸουδαίους τε καὶ Ἕλληνας πάντας ὑφʼ ἁμαρτίαν εἶναι,\n ",
            "9":"\n καθὼς γέγραπται ὅτι\n \n Οὐκ ἔστιν δίκαιος οὐδὲ εἷς, \n \n οὐκ ἔστιν συνίων, \n ",
            "10":"\n οὐκ ἔστιν ἐκζητῶν τὸν θεόν· \n ",
            "11":"\n \n \n πάντες ἐξέκλιναν, ἅμα ἠχρεώθησαν· \n \n οὐκ ἔστιν ποιῶν χρηστότητα, οὐκ ἔστιν ἕως ἑνός. \n ",
            "12":"\n \n \n τάφος ἀνεῳγμένος ὁ λάρυγξ αὐτῶν, \n ταῖς γλώσσαις αὐτῶν ἐδολιοῦσαν, \n \n ἰὸς ἀσπίδων ὑπὸ τὰ χείλη αὐτῶν, \n ",
            "13":"\n \n \n \n ὧν τὸ στόμα ἀρᾶς καὶ πικρίας γέμει· \n ",
            "14":"\n \n \n \n ὀξεῖς οἱ πόδες αὐτῶν ἐκχέαι αἷμα, \n ",
            "15":"\n \n \n \n σύντριμμα καὶ ταλαιπωρία ἐν ταῖς ὁδοῖς αὐτῶν, \n ",
            "16":"\n \n \n \n καὶ ὁδὸν εἰρήνης οὐκ ἔγνωσαν. \n ",
            "17":"\n \n \n οὐκ ἔστιν φόβος θεοῦ ἀπέναντι τῶν \n ὀφθαλμῶν αὐτῶν. \n \n \n ",
            "18":"\n \n Οἴδαμεν δὲ ὅτι ὅσα ὁ νόμος λέγει τοῖς ἐν τῷ νόμῳ λαλεῖ,\n\nἵνα πᾶν στόμα φραγῇ καὶ ὑπόδικος γένηται πᾶς ὁ κόσμος\n\nτῷ θεῷ·\n ",
            "19":"\n διότι ἐξ ἔργων νόμου\n οὐ δικαιωθήσεται πᾶσα σὰρξ ἐνώπιον αὐτοῦ, \n διὰ γὰρ νόμου ἐπίγνωσις ἁμαρτίας.\n ",
            "20":"\n νυνὶ δὲ χωρὶς νόμου δικαιοσύνη θεοῦ πεφανέρωται, μαρτυρουμένη\n\nὑπὸ τοῦ νόμου καὶ τῶν προφητῶν,\n ",
            "21":"\n δικαιοσύνη δὲ\n\n\n\n θεοῦ διὰ πίστεως [Ἰησοῦ] Χριστοῦ, εἰς πάντας τοὺς πιστεύοντας, \n\nοὐ γάρ ἐστιν διαστολή.\n ",
            "22":"\n πάντες γὰρ ἥμαρτον καὶ\n\nὑστεροῦνται τῆς δόξης τοῦ θεοῦ,\n ",
            "23":"\n δικαιούμενοι δωρεὰν τῇ\n\nαὐτοῦ χάριτι διὰ τῆς ἀπολυτρώσεως τῆς ἐν Χριστῷ Ἰησοῦ·\n ",
            "24":"\n ὃν προέθετο ὁ θεὸς ἱλαστήριον διὰ πίστεως ἐν τῷ\n\nαὐτοῦ αἵματι εἰς ἔνδειξιν τῆς δικαιοσύνης αὐτοῦ διὰ τὴν\n\nπάρεσιν τῶν προγεγονότων ἁμαρτημάτων\n ",
            "25":"\n ἐν τῇ ἀνοχῇ τοῦ\n\nθεοῦ, πρὸς τὴν ἔνδειξιν τῆς δικαιοσύνης αὐτοῦ ἐν τῷ νῦν\n\nκαιρῷ, εἰς τὸ εἶναι αὐτὸν δίκαιον καὶ δικαιοῦντα τὸν ἐκ\n\n\n\n πίστεως Ἰησοῦ.\n ",
            "26":"\n Ποῦ οὖν ἡ καύχησις; ἐξεκλείσθη.\n\nδιὰ ποίου νόμου; τῶν ἔργων; οὐχί, ἀλλὰ διὰ\n\n\n\n νόμου πίστεως.\n ",
            "27":"\n λογιζόμεθα γὰρ δικαιοῦσθαι πίστει ἄνθρωπον χωρὶς ἔργων νόμου.\n ",
            "28":"\n ἢ Ἰουδαίων ὁ θεὸς μόνον;\n\nοὐχὶ καὶ ἐθνῶν;\n ",
            "29":"\n ναὶ καὶ ἐθνῶν, εἴπερ εἷς ὁ θεός, ὃς δικαιώσει\n\nπεριτομὴν ἐκ πίστεως καὶ ἀκροβυστίαν διὰ τῆς πίστεως.\n ",
            "30":"\n νόμον οὖν καταργοῦμεν διὰ τῆς πίστεως; μὴ γένοιτο, ἀλλὰ\n\nνόμον ἱστάνομεν."
        },
        "3":{
            "0":"\n \n Τί οὖν ἐροῦμεν Ἀβραὰμ τὸν προπάτορα ἡμῶν κατὰ\n\nσάρκα;\n ",
            "1":"\n εἰ γὰρ Ἀβραὰμ ἐξ ἔργων ἐδικαιώθη, \n\nἔχει καύχημα·\n\nἀλλʼ οὐ πρὸς θεόν, τί γὰρ ἡ γραφὴ λέγει;\n ",
            "2":"\n Ἐπίστευσεν δὲ Ἀβραὰμ τῷ θεῷ, καὶ ἐλογίσθη αὐτῷ εἰς δικαιοσύνην. \n ",
            "3":"\n τῷ δὲ ἐργαζομένῳ ὁ μισθὸς οὐ λογίζεται\n\nκατὰ χάριν ἀλλὰ κατὰ ὀφείλημα·\n ",
            "4":"\n τῷ δὲ μὴ ἐργαζομένῳ,\n\nπιστεύοντι δὲ ἐπὶ τὸν δικαιοῦντα τὸν ἀσεβῆ, λογίζεται ἡ\n\nπίστις αὐτοῦ εἰς δικαιοσύνην,\n ",
            "5":"\n καθάπερ καὶ Δαυεὶδ λέγει\n\nτὸν μακαρισμὸν τοῦ ἀνθρώπου ᾧ ὁ θεὸς λογίζεται δικαιοσύνην \n\nχωρὶς ἔργων\n \n ",
            "6":"\n \n Μακάριοι ὧν ἀφέθησαν αἱ ἀνομίαι καὶ ὧν ἐπεκα- \n \n λύφθησαν αἱ ἁμαρτίαι, \n ",
            "7":"\n \n μακάριος ἀνὴρ οὗ οὐ μὴ λογίσηται Κύριος ἁμαρ- \n \n \n τίαν. \n \n ",
            "8":"\n \n ὁ μακαρισμὸς οὖν οὗτος ἐπὶ τὴν περιτομὴν ἢ καὶ ἐπὶ τὴν\n\nἀκροβυστίαν; λέγομεν γάρ\n Ἐλογίσθη τῷ Ἀβραὰμ ἡ πίστις εἰς δικαιοσύνην. \n ",
            "9":"\n πῶς οὖν ἐλογίσθη; ἐν περιτομῇ\n\nὄντι ἢ ἐν ἀκροβυστίᾳ; οὐκ ἐν περιτομῇ ἀλλʼ ἐν ἀκροβυστίᾳ·\n ",
            "10":"\n καὶ\n σημεῖον \n ἔλαβεν\n περιτομῆς, \n σφραγῖδα τῆς \n\nδικαιοσύνης τῆς πίστεως τῆς ἐν\n τῇ ἀκροβυστίᾳ, \n εἰς τὸ εἶναι\n\nαὐτὸν πατέρα πάντων τῶν πιστευόντων διʼ ἀκροβυστίας,\n\nεἰς τὸ λογισθῆναι αὐτοῖς [τὴν] δικαιοσύνην,\n ",
            "11":"\n καὶ πατέρα\n\nπεριτομῆς τοῖς οὐκ ἐκ περιτομῆς μόνον ἀλλὰ καὶ τοῖς \n\nστοιχοῦσιν τοῖς ἴχνεσιν τῆς ἐν ἀκροβυστίᾳ πίστεως τοῦ\n\nπατρὸς ἡμῶν Ἀβραάμ.\n ",
            "12":"\n Οὐ γὰρ διὰ νόμου ἡ\n\nἐπαγγελία τῷ Ἀβραὰμ ἢ τῷ σπέρματι αὐτοῦ, τὸ κληρονόμον \n\nαὐτὸν εἶναι κόσμου, ἀλλὰ διὰ δικαιοσύνης πίστεως·\n ",
            "13":"\n εἰ γὰρ οἱ ἐκ νόμου κληρονόμοι, κεκένωται ἡ πίστις καὶ\n\nκατήργηται ἡ ἐπαγγελία.\n ",
            "14":"\n ὁ γὰρ νόμος ὀργὴν κατεργάζεται,\n\nοὗ δὲ οὐκ ἔστιν νόμος, οὐδὲ παράβασις.\n ",
            "15":"\n Διὰ τοῦτο ἐκ πίστεως, ἵνα κατὰ χάριν, εἰς τὸ εἶναι βεβαίαν τὴν\n\nἐπαγγελίαν παντὶ τῷ σπέρματι, οὐ τῷ ἐκ τοῦ νόμου μόνον\n\nἀλλὰ καὶ τῷ ἐκ πίστεως Ἀβραάμ,?̔ὅς ἐστιν πατὴρ πάντων\n\nἡμῶν,\n ",
            "16":"\n καθὼς γέγραπται ὅτι\n Πατέρα πολλῶν ἐθνῶν τέθεικά σε, \n ?̓ κατέναντι οὗ ἐπίστευσεν θεοῦ τοῦ ζωοποιοῦντος \n\nτοὺς νεκροὺς καὶ καλοῦντος τὰ μὴ ὄντα ὡς ὄντα·\n ",
            "17":"\n ὃς\n\nπαρʼ ἐλπίδα ἐπʼ ἐλπίδι ἐπίστευσεν εἰς τὸ γενέσθαι αὐτὸν\n πατέρα πολλῶν ἐθνῶν \n κατὰ τὸ εἰρημένον\n Οὕτως ἔσται τὸ σπέρμα σου· \n ",
            "18":"\n καὶ μὴ ἀσθενήσας τῇ πίστει κατενόησεν τὸ ἑαυτοῦ σῶμα [ἤδη] νενεκρωμένον, ἑκατονταετής που\n\nὑπάρχων, καὶ τὴν νέκρωσιν τῆς μήτρας Σάρρας,\n ",
            "19":"\n εἰς δὲ τὴν ἐπαγγελίαν τοῦ θεοῦ οὐ διεκρίθη τῇ ἀπιστίᾳ ἀλλὰ ἐνεδυναμώθη \n\nτῇ πίστει, δοὺς δόξαν τῷ θεῷ\n ",
            "20":"\n καὶ πληροφορηθεὶς\n \n ὅτι ὃ ἐπήγγελται δυνατός ἐστιν καὶ ποιῆσαι.\n ",
            "21":"\n διὸ [καὶ]\n ἐλογίσθη αὐτῷ εἰς δικαιοσύνην. \n ",
            "22":"\n Οὐκ ἐγράφη δὲ διʼ αὐτὸν μόνον ὅτι\n ἐλογίσθη αὐτῷ, \n ",
            "23":"\n ἀλλὰ καὶ διʼ ἡμᾶς\n\nοἷς μέλλει λογίζεσθαι, τοῖς πιστεύουσιν ἐπὶ τὸν ἐγείραντα\n\nἸησοῦν τὸν κύριον ἡμῶν ἐκ νεκρῶν,\n ",
            "24":"\n ὃς\n παρεδόθη διὰ τὰ παραπτώματα \n ἡμῶν καὶ ἠγέρθη διὰ τὴν δικαίωσιν ἡμῶν."
        },
        "4":{
            "0":"\n \n Δικαιωθέντες οὖν ἐκ πίστεως εἰρήνην ἔχωμεν πρὸς τὸν\n\nθεὸν διὰ τοῦ κυρίου ἡμῶν Ἰησοῦ Χριστοῦ,\n ",
            "1":"\n διʼ οὗ καὶ τὴν\n\nπροσαγωγὴν ἐσχήκαμεν [τῇ πίστει] εἰς τὴν χάριν ταύτην\n\nἐν ᾗ ἑστήκαμεν, καὶ καυχώμεθα ἐπʼ ἐλπίδι τῆς δόξης τοῦ\n\n\n\n θεοῦ·\n ",
            "2":"\n οὐ μόνον δέ, \n\nἀλλὰ καὶ καυχώμεθα ἐν ταῖς θλίψεσιν,\n\nεἰδότες ὅτι ἡ θλίψις ὑπομονὴν κατεργάζεται,\n ",
            "3":"\n ἡ δὲ ὑπομονὴ δοκιμήν, \n\nἡ δὲ δοκιμὴ ἐλπίδα,\n ",
            "4":"\n ἡ δὲ\n ἐλπὶς οὐ καταισχύνει. \n ὅτι ἡ ἀγάπη τοῦ θεοῦ ἐκκέχυται ἐν ταῖς καρδίαις ἡμῶν διὰ πνεύματος ἁγίου τοῦ δοθέντος ἡμῖν·\n ",
            "5":"\n εἴ γε\n\nΧριστὸς ὄντων ἡμῶν ἀσθενῶν ἔτι κατὰ καιρὸν ὑπὲρ ἀσεβῶν \n\nἀπέθανεν.\n ",
            "6":"\n μόλις γὰρ ὑπὲρ δικαίου τις ἀποθανεῖται·\n\nὑπὲρ γὰρ τοῦ ἀγαθοῦ τάχα τις καὶ τολμᾷ ἀποθανεῖν·\n ",
            "7":"\n συνίστησιν δὲ τὴν ἑαυτοῦ ἀγάπην εἰς ἡμᾶς ὁ θεὸς ὅτι\n\nἔτι ἁμαρτωλῶν ὄντων ἡμῶν Χριστὸς ὑπὲρ ἡμῶν ἀπέθανεν.\n ",
            "8":"\n πολλῷ οὖν μᾶλλον δικαιωθέντες νῦν ἐν τῷ αἵματι αὐτοῦ\n\nσωθησόμεθα διʼ αὐτοῦ ἀπὸ τῆς ὀργῆς.\n ",
            "9":"\n εἰ γὰρ ἐχθροὶ\n\nὄντες κατηλλάγημεν τῷ θεῷ διὰ τοῦ θανάτου τοῦ υἱοῦ\n\nαὐτοῦ, πολλῷ μᾶλλον καταλλαγέντες σωθησόμεθα ἐν τῇ\n\nζωῇ αὐτοῦ·\n ",
            "10":"\n οὐ μόνον δέ, \n\nἀλλὰ καὶ καυχώμενοι ἐν τῷ\n\nθεῷ διὰ τοῦ κυρίου ἡμῶν Ἰησοῦ [Χριστοῦ], διʼ οὗ νῦν\n\nτὴν καταλλαγὴν ἐλάβομεν.\n ",
            "11":"\n \n Διὰ τοῦτο ὥσπερ διʼ ἑνὸς ἀνθρώπου ἡ ἁμαρτία εἰς\n\nτὸν κόσμον εἰσῆλθεν καὶ διὰ τῆς ἁμαρτίας ὁ θάνατος, καὶ\n\nοὕτως εἰς πάντας ἀνθρώπους ὁ θάνατος διῆλθεν ἐφʼ ᾧ πάντες \n\nἥμαρτον-.\n ",
            "12":"\n ἄχρι γὰρ νόμου ἁμαρτία ἦν ἐν κόσμῳ,\n\nἁμαρτία δὲ οὐκ ἐλλογᾶται μὴ ὄντος νόμου,\n ",
            "13":"\n ἀλλὰ ἐβασίλευσεν\n \n ὁ θάνατος ἀπὸ Ἀδὰμ μέχρι Μωυσέως καὶ ἐπὶ τοὺς\n\nμὴ ἁμαρτήσαντας ἐπὶ τῷ ὁμοιώματι τῆς παραβάσεως \n\nἈδάμ, ὅς ἐστιν τύπος τοῦ μέλλοντος.\n ",
            "14":"\n Ἀλλʼ οὐχ ὡς\n\nτὸ παράπτωμα, οὕτως [καὶ] τὸ χάρισμα· εἰ γὰρ τῷ τοῦ\n\nἑνὸς παραπτώματι οἱ πολλοὶ ἀπέθανον, πολλῷ μᾶλλον\n\nἡ χάρις τοῦ θεοῦ καὶ ἡ δωρεὰ ἐν χάριτι τῇ τοῦ ἑνὸς ἀνθρώπου \n\nἸησοῦ Χριστοῦ εἰς τοὺς πολλοὺς ἐπερίσσευσεν.\n\nκαὶ οὐχ ὡς διʼ ἑνὸς ἁμαρτήσαντος τὸ δώρημα·\n ",
            "15":"\n τὸ μὲν γὰρ\n\nκρίμα ἐξ ἑνὸς εἰς κατάκριμα, τὸ δὲ χάρισμα ἐκ πολλῶν\n\nπαραπτωμάτων εἰς δικαίωμα.\n ",
            "16":"\n εἰ γὰρ τῷ τοῦ ἑνὸς παραπτώματι \n\nὁ θάνατος ἐβασίλευσεν διὰ τοῦ ἑνός, πολλῷ μᾶλλον \n\nοἱ τὴν περισσείαν τῆς χάριτος καὶ [τῆς δωρεᾶς] τῆς\n\nδικαιοσύνης λαμβάνοντες ἐν ζωῇ βασιλεύσουσιν διὰ τοῦ\n\nἑνὸς Ἰησοῦ Χριστοῦ.\n ",
            "17":"\n Ἄρα οὖν ὡς διʼ ἑνὸς παραπτώματος \n\nεἰς πάντας ἀνθρώπους εἰς κατάκριμα, οὕτως καὶ\n\nδιʼ ἑνὸς δικαιώματος εἰς πάντας ἀνθρώπους εἰς δικαίωσιν\n\nζωῆς·\n ",
            "18":"\n ὥσπερ γὰρ διὰ τῆς παρακοῆς τοῦ ἑνὸς ἀνθρώπου\n\nἁμαρτωλοὶ κατεστάθησαν οἱ πολλοί, οὕτως καὶ διὰ τῆς\n\nὑπακοῆς τοῦ ἑνὸς δίκαιοι κατασταθήσονται οἱ πολλοί.\n ",
            "19":"\n νόμος δὲ παρεισῆλθεν ἵνα πλεονάσῃ τὸ παράπτωμα· οὗ δὲ\n\nἐπλεόνασεν ἡ ἁμαρτία, \n\nὑπερεπερίσσευσεν ἡ χάρις,\n ",
            "20":"\n ἵνα\n\nὥσπερ ἐβασίλευσεν ἡ ἁμαρτία ἐν τῷ θανάτῳ, οὕτως καὶ\n\nἡ χάρις βασιλεύσῃ διὰ δικαιοσύνης εἰς ζωὴν αἰώνιον διὰ\n\nἸησοῦ Χριστοῦ τοῦ κυρίου ἡμῶν."
        },
        "5":{
            "0":"\n \n Τί οὖν ἐροῦμεν; ἐπιμένωμεν τῇ ἁμαρτίᾳ, ἵνα ἡ χάρις\n\nπλεονάσῃ;\n ",
            "1":"\n μὴ γένοιτο· οἵτινες ἀπεθάνομεν τῇ ἁμαρτίᾳ,\n\nπῶς ἔτι ζήσομεν ἐν αὐτῇ;\n ",
            "2":"\n ἢ ἀγνοεῖτε ὅτι ὅσοι ἐβαπτίσθημεν εἰς Χριστὸν [Ἰησοῦν] εἰς τὸν θάνατον αὐτοῦ\n\nἐβαπτίσθημεν;\n ",
            "3":"\n συνετάφημεν οὖν αὐτῷ διὰ τοῦ βαπτίσματος \n\nεἰς τὸν θάνατον, ἵνα ὥσπερ ἠγέρθη Χριστὸς ἐκ νεκρῶν\n\nδιὰ τῆς δόξης τοῦ πατρός, οὕτως καὶ ἡμεῖς ἐν καινότητι\n\nζωῆς περιπατήσωμεν.\n ",
            "4":"\n εἰ γὰρ σύμφυτοι γεγόναμεν τῷ\n\nὁμοιώματι τοῦ θανάτου αὐτοῦ, ἀλλὰ καὶ τῆς ἀναστάσεως\n \n ἐσόμεθα·\n ",
            "5":"\n τοῦτο γινώσκοντες ὅτι ὁ παλαιὸς ἡμῶν ἄνθρωπος συνεσταυρώθη, ἵνα καταργηθῇ τὸ σῶμα τῆς ἁμαρτίας,\n\nτοῦ μηκέτι δουλεύειν ἡμᾶς τῇ ἁμαρτίᾳ,\n ",
            "6":"\n ὁ γὰρ ἀποθανὼν\n\nδεδικαίωται ἀπὸ τῆς ἁμαρτίας.\n ",
            "7":"\n εἰ δὲ ἀπεθάνομεν σὺν Χριστῷ, \n\nπιστεύομεν ὅτι καὶ συνζήσομεν αὐτῷ·\n ",
            "8":"\n εἰδότες\n\nὅτι Χριστὸς ἐγερθεὶς ἐκ νεκρῶν οὐκέτι ἀποθνήσκει, θάνατος\n\nαὐτοῦ οὐκέτι κυριεύει·\n ",
            "9":"\n ὃ γὰρ ἀπέθανεν, \n\nτῇ ἁμαρτίᾳ ἀπέθανεν\n\nἐφάπαξ·\n ",
            "10":"\n ὃ δὲ ζῇ, ζῇ τῷ θεῷ. \n\nοὕτως καὶ ὑμεῖς λογίζεσθε\n\nἑαυτοὺς εἶναι νεκροὺς μὲν τῇ ἁμαρτίᾳ ζῶντας δὲ τῷ\n\nθεῷ ἐν Χριστῷ Ἰησοῦ.\n ",
            "11":"\n Μὴ οὖν βασιλευέτω\n\nἡ ἁμαρτία ἐν τῷ θνητῷ ὑμῶν σώματι εἰς τὸ ὑπακούειν\n\nταῖς ἐπιθυμίαις αὐτοῦ,\n ",
            "12":"\n μηδὲ παριστάνετε τὰ μέλη ὑμῶν\n\nὅπλα ἀδικίας τῇ ἁμαρτίᾳ, ἀλλὰ παραστήσατε ἑαυτοὺς\n\nτῷ θεῷ ὡσεὶ ἐκ νεκρῶν ζῶντας καὶ τὰ μέλη ὑμῶν ὅπλα\n\nδικαιοσύνης τῷ θεῷ·\n ",
            "13":"\n ἁμαρτία γὰρ ὑμῶν οὐ κυριεύσει,\n\nοὐ γάρ ἐστε ὑπὸ νόμον ἀλλὰ ὑπὸ χάριν.\n ",
            "14":"\n Τί\n\nοὖν; ἁμαρτήσωμεν ὅτι οὐκ ἐσμὲν ὑπὸ νόμον ἀλλὰ ὑπὸ\n\nχάριν; μὴ γένοιτο·\n ",
            "15":"\n οὐκ οἴδατε ὅτι ᾧ παριστάνετε ἑαυτοὺς\n\nδούλους εἰς ὑπακοήν, δοῦλοί ἐστε ᾧ ὑπακούετε, ἤτοι ἁμαρτίας \n\nεἰς θάνατον ἢ ὑπακοῆς εἰς δικαιοσύνην;\n ",
            "16":"\n χάρις δὲ τῷ θεῷ ὅτι ἦτε δοῦλοι τῆς ἁμαρτίας ὑπηκούσατε δὲ ἐκ καρδίας\n\nεἰς ὃν παρεδόθητε τύπον διδαχῆς,\n ",
            "17":"\n ἐλευθερωθέντες δὲ ἀπὸ\n\nτῆς ἁμαρτίας ἐδουλώθητε τῇ δικαιοσύνῃ·\n ",
            "18":"\n ἀνθρώπινον\n\nλέγω διὰ τὴν ἀσθένειαν τῆς σαρκὸς ὑμῶν· ὥσπερ γὰρ παρεστήσατε \n\nτὰ μέλη ὑμῶν δοῦλα τῇ ἀκαθαρσίᾳ καὶ τῇ\n\nἀνομίᾳ [εἰς τὴν ἀνομίαν], οὕτω νῦν παραστήσατε τὰ μέλη\n\nὑμῶν δοῦλα τῇ δικαιοσύνῃ εἰς ἁγιασμόν·\n ",
            "19":"\n ὅτε γὰρ δοῦλοι\n\nἦτε τῆς ἁμαρτίας, ἐλεύθεροι ἦτε τῇ δικαιοσύνῃ.\n ",
            "20":"\n τίνα οὖν\n\nκαρπὸν εἴχετε τότε ἐφʼ οἷς νῦν ἐπαισχύνεσθε; τὸ γὰρ\n\nτέλος ἐκείνων θάνατος·\n ",
            "21":"\n νυνὶ δέ, \n\nἐλευθερωθέντες ἀπὸ τῆς\n\nἁμαρτίας δουλωθέντες δὲ τῷ θεῷ, ἔχετε τὸν καρπὸν ὑμῶν\n\nεἰς ἁγιασμόν, τὸ δὲ τέλος ζωὴν αἰώνιον.\n ",
            "22":"\n τὰ γὰρ ὀψώνια τῆς\n\nἁμαρτίας θάνατος, τὸ δὲ χάρισμα τοῦ θεοῦ ζωὴ αἰώνιος\n \n ἐν Χριστῷ Ἰησοῦ τῷ κυρίῳ ἡμῶν."
        },
        "6":{
            "0":"\n \n Ἢ ἀγνοεῖτε, ἀδελφοί, γινώσκουσιν γὰρ νόμον λαλῶ,\n\nὅτι ὁ νόμος κυριεύει τοῦ ἀνθρώπου ἐφʼ ὅσον χρόνον ζῇ;\n ",
            "1":"\n ἡ γὰρ ὕπανδρος γυνὴ τῷ ζῶντι ἀνδρὶ δέδεται νόμῳ· ἐὰν δὲ\n\nἀποθάνῃ ὁ ἀνήρ, κατήργηται ἀπὸ τοῦ νόμου τοῦ ἀνδρός.\n ",
            "2":"\n ἄρα οὖν ζῶντος τοῦ ἀνδρὸς μοιχαλὶς χρηματίσει ἐὰν γένηται \n\nἀνδρὶ ἑτέρῳ· ἐὰν δὲ ἀποθάνῃ ὁ ἀνήρ, ἐλευθέρα ἐστὶν\n\nἀπὸ τοῦ νόμου, τοῦ μὴ εἶναι αὐτὴν μοιχαλίδα γενομένην\n\nἀνδρὶ ἑτέρῳ.\n ",
            "3":"\n ὥστε, ἀδελφοί μου, καὶ ὑμεῖς ἐθανατώθητε\n\nτῷ νόμῳ διὰ τοῦ σώματος τοῦ χριστοῦ, εἰς τὸ γενέσθαι\n\nὑμᾶς ἑτέρῳ, τῷ ἐκ νεκρῶν ἐγερθέντι ἵνα καρποφορήσωμεν\n\nτῷ θεῷ.\n ",
            "4":"\n ὅτε γὰρ ἦμεν ἐν τῇ σαρκί, τὰ παθήματα τῶν ἁμαρτιῶν \n\nτὰ διὰ τοῦ νόμου ἐνηργεῖτο ἐν τοῖς μέλεσιν ἡμῶν\n\nεἰς τὸ καρποφορῆσαι τῷ θανάτῳ·\n ",
            "5":"\n νυνὶ δὲ κατηργήθημεν\n\nἀπὸ τοῦ νόμου, ἀποθανόντες ἐν ᾧ κατειχόμεθα, ὥστε δουλεύειν \n\n[ἡμᾶς] ἐν καινότητι πνεύματος καὶ οὐ παλαιότητι\n\nγράμματος.\n ",
            "6":"\n Τί οὖν ἐροῦμεν; ὁ νόμος ἁμαρτία;\n\nμὴ γένοιτο· ἀλλὰ τὴν ἁμαρτίαν οὐκ ἔγνων εἰ μὴ διὰ\n\nνόμου, τήν τε γὰρ ἐπιθυμίαν οὐκ ᾔδειν εἰ μὴ ὁ νόμος\n\nἔλεγεν\n Οὐκ ἐπιθυμήσεις· \n ",
            "7":"\n ἀφορμὴν δὲ λαβοῦσα ἡ ἁμαρτία \n\nδιὰ τῆς ἐντολῆς κατειργάσατο ἐν ἐμοὶ πᾶσαν ἐπιθυμίαν, \n\nχωρὶς γὰρ νόμου ἁμαρτία νεκρά.\n ",
            "8":"\n ἐγὼ δὲ ἔζων\n\nχωρὶς νόμου ποτέ· ἐλθούσης δὲ τῆς ἐντολῆς ἡ ἁμαρτία\n\nἀνέζησεν,\n ",
            "9":"\n ἐγὼ δὲ ἀπέθανον, καὶ εὑρέθη μοι ἡ ἐντολὴ ἡ εἰς\n\nζωὴν αὕτη εἰς θάνατον·\n ",
            "10":"\n ἡ γὰρ ἁμαρτία ἀφορμὴν λαβοῦσα\n\nδιὰ τῆς ἐντολῆς ἐξηπάτησέν με καὶ διʼ αὐτῆς ἀπέκτεινεν.\n ",
            "11":"\n ὥστε ὁ μὲν νόμος ἅγιος, καὶ ἡ ἐντολὴ ἁγία καὶ δικαία καὶ\n\nἀγαθή.\n ",
            "12":"\n Τὸ οὖν ἀγαθὸν ἐμοὶ ἐγένετο θάνατος;\n\nμὴ γένοιτο· ἀλλὰ ἡ ἁμαρτία, ἵνα φανῇ ἁμαρτία διὰ τοῦ\n\nἀγαθοῦ μοι κατεργαζομένη θάνατον· ἵνα γένηται καθʼ ὑπερβολὴν \n\nἁμαρτωλὸς ἡ ἁμαρτία διὰ τῆς ἐντολῆς.\n ",
            "13":"\n οἴδαμεν\n\nγὰρ ὅτι ὁ νόμος πνευματικός ἐστιν· ἐγὼ δὲ σάρκινός εἰμι,\n\nπεπραμένος ὑπὸ τὴν ἁμαρτίαν.\n ",
            "14":"\n ὃ γὰρ κατεργάζομαι οὐ\n \n γινώσκω· οὐ γὰρ ὃ θέλω τοῦτο πράσσω, ἀλλʼ ὃ μισῶ\n\nτοῦτο ποιῶ.\n ",
            "15":"\n εἰ δὲ ὃ οὐ θέλω τοῦτο ποιῶ, σύνφημι τῷ\n\nνόμῳ ὅτι καλός.\n ",
            "16":"\n Νυνὶ δὲ οὐκέτι ἐγὼ κατεργάζομαι αὐτὸ\n\nἀλλὰ ἡ ἐνοικοῦσα ἐν ἐμοὶ ἁμαρτία.\n ",
            "17":"\n οἶδα γὰρ ὅτι οὐκ οἰκεῖ\n\nἐν ἐμοί, τοῦτʼ ἔστιν ἐν τῇ σαρκί μου, ἀγαθόν· τὸ γὰρ\n\nθέλειν παράκειταί μοι, τὸ δὲ κατεργάζεσθαι τὸ καλὸν οὔ·\n ",
            "18":"\n οὐ γὰρ ὃ θέλω ποιῶ ἀγαθόν, ἀλλὰ ὃ οὐ θέλω κακὸν τοῦτο\n\n\n\n πράσσω.\n ",
            "19":"\n εἰ δὲ ὃ οὐ θέλω τοῦτο ποιῶ, οὐκέτι ἐγὼ κατεργάζομαι\n\nαὐτὸ ἀλλὰ ἡ οἰκοῦσα ἐν ἐμοὶ ἁμαρτία.\n ",
            "20":"\n Εὑρίσκω\n\nἄρα τὸν νόμον τῷ θέλοντι ἐμοὶ ποιεῖν τὸ καλὸν ὅτι ἐμοὶ τὸ\n\nκακὸν παράκειται·\n ",
            "21":"\n συνήδομαι γὰρ τῷ νόμῳ τοῦ θεοῦ κατὰ\n\nτὸν ἔσω ἄνθρωπον,\n ",
            "22":"\n βλέπω δὲ ἕτερον νόμον ἐν τοῖς μέλεσίν\n\nμου ἀντιστρατευόμενον τῷ νόμῳ τοῦ νοός μου καὶ αἰχμαλωτίζοντά \n\nμε [ἐν] τῷ νόμῳ τῆς ἁμαρτίας τῷ ὄντι ἐν τοῖς\n\nμέλεσίν μου.\n ",
            "23":"\n ταλαίπωρος ἐγὼ ἄνθρωπος· τίς με ῥύσεται\n\n\n\n ἐκ τοῦ σώματος τοῦ θανάτου τούτου;\n ",
            "24":"\n χάρις [δὲ] τῷ θεῷ\n\nδιὰ Ἰησοῦ Χριστοῦ τοῦ κυρίου ἡμῶν. ἄρα οὖν αὐτὸς ἐγὼ\n\nτῷ μὲν νοῒ δουλεύω νόμῳ θεοῦ, τῇ δὲ σαρκὶ νόμῳ ἁμαρτίας."
        },
        "7":{
            "0":"\n Οὐδὲν ἄρα νῦν κατάκριμα τοῖς ἐν Χριστῷ\n\n\n\n Ἰησοῦ·\n ",
            "1":"\n ὁ γὰρ νόμος τοῦ πνεύματος τῆς ζωῆς ἐν Χριστῷ\n\n\n\n Ἰησοῦ ἠλευθέρωσέν σε ἀπὸ τοῦ νόμου τῆς ἁμαρτίας καὶ\n\nτοῦ θανάτου.\n ",
            "2":"\n τὸ γὰρ ἀδύνατον τοῦ νόμου, ἐν ᾧ ἠσθένει\n\nδιὰ τῆς σαρκός, ὁ θεὸς τὸν ἑαυτοῦ υἱὸν πέμψας ἐν ὁμοιώματι \n\nσαρκὸς ἁμαρτίας καὶ περὶ ἁμαρτίας κατέκρινε τὴν\n\nἁμαρτίαν ἐν τῇ σαρκί,\n ",
            "3":"\n ἵνα τὸ δικαίωμα τοῦ νόμου πληρωθῇ\n\nἐν ἡμῖν τοῖς μὴ κατὰ σάρκα περιπατοῦσιν ἀλλὰ κατὰ\n\nπνεῦμα·\n ",
            "4":"\n οἱ γὰρ κατὰ σάρκα ὄντες τὰ τῆς σαρκὸς φρονοῦσιν,\n\nοἱ δὲ κατὰ πνεῦμα τὰ τοῦ πνεύματος.\n ",
            "5":"\n τὸ γὰρ φρόνημα\n\nτῆς σαρκὸς θάνατος, τὸ δὲ φρόνημα τοῦ πνεύματος ζωὴ\n\nκαὶ εἰρήνη·\n ",
            "6":"\n διότι τὸ φρόνημα τῆς σαρκὸς ἔχθρα εἰς θεόν,\n\nτῷ γὰρ νόμῳ τοῦ θεοῦ οὐχ ὑποτάσσεται, \n\nοὐδὲ γὰρ δύναται·\n ",
            "7":"\n οἱ δὲ ἐν σαρκὶ ὄντες θεῷ ἀρέσαι οὐ δύνανται.\n ",
            "8":"\n Ὑμεῖς δὲ\n\nοὐκ ἐστὲ ἐν σαρκὶ ἀλλὰ ἐν πνεύματι. εἴπερ πνεῦμα θεοῦ\n \n οἰκεῖ ἐν ὑμῖν. εἰ δέ τις πνεῦμα Χριστοῦ οὐκ ἔχει, οὗτος\n\nοὐκ ἔστιν αὐτοῦ.\n ",
            "9":"\n εἰ δὲ Χριστὸς ἐν ὑμῖν, τὸ μὲν σῶμα\n\nνεκρὸν διὰ ἁμαρτίαν, τὸ δὲ πνεῦμα ζωὴ διὰ δικαιοσύνην.\n ",
            "10":"\n εἰ δὲ τὸ πνεῦμα τοῦ ἐγείραντος τὸν Ἰησοῦν ἐκ νεκρῶν οἰκεῖ\n\nἐν ὑμῖν, ὁ ἐγείρας ἐκ νεκρῶν Χριστὸν Ἰησοῦν ζωοποιήσει\n\n[καὶ] τὰ θνητὰ σώματα ὑμῶν διὰ τοῦ ἐνοικοῦντος αὐτοῦ \n\nπνεύματος ἐν ὑμῖν.\n ",
            "11":"\n \n Ἄρα οὖν, ἀδελφοί, ὀφειλέται ἐσμέν, οὐ τῇ σαρκὶ τοῦ\n\nκατὰ σάρκα ζῇν,\n ",
            "12":"\n εἰ γὰρ κατὰ σάρκα ζῆτε μέλλετε ἀποθνήσκειν, \n\nεἰ δὲ πνεύματι τὰς πράξεις τοῦ σώματος θανατοῦτε \n\nζήσεσθε.\n ",
            "13":"\n ὅσοι γὰρ πνεύματι θεοῦ ἄγονται, οὗτοι\n\nυἱοὶ θεοῦ εἰσίν.\n ",
            "14":"\n οὐ γὰρ ἐλάβετε πνεῦμα δουλείας πάλιν\n\nεἰς φόβον, ἀλλὰ ἐλάβετε πνεῦμα υἱοθεσίας, ἐν ᾧ κράζομεν\n ",
            "15":"\n Ἀββά ὁ πατήρ· αὐτὸ τὸ πνεῦμα συνμαρτυρεῖ τῷ\n\nπνεύματι ἡμῶν ὅτι ἐσμὲν τέκνα θεοῦ.\n ",
            "16":"\n εἰ δὲ τέκνα, καὶ κληρονόμοι· \n\nκληρονόμοι μὲν θεοῦ, συνκληρονόμοι δὲ Χριστοῦ,\n\nεἴπερ συνπάσχομεν ἵνα καὶ συνδοξασθῶμεν.\n ",
            "17":"\n Λογίζομαι \n\nγὰρ ὅτι οὐκ ἄξια τὰ παθήματα τοῦ νῦν καιροῦ\n\nπρὸς τὴν μέλλουσαν δόξαν ἀποκαλυφθῆναι εἰς ἡμᾶς.\n ",
            "18":"\n ἡ\n\nγὰρ ἀποκαραδοκία τῆς κτίσεως τὴν ἀποκάλυψιν τῶν υἱῶν\n\nτοῦ θεοῦ ἀπεκδέχεται·\n ",
            "19":"\n τῇ γὰρ ματαιότητι ἡ κτίσις ὑπετάγη, οὐχ ἑκοῦσα ἀλλὰ διὰ τὸν ὑποτάξαντα, ἐφʼ ἑλπίδι\n ",
            "20":"\n ὅτι καὶ αὐτὴ ἡ κτίσις ἐλευθερωθήσεται ἀπὸ τῆς δουλείας\n\nτῆς φθορᾶς εἰς τὴν ἐλευθερίαν τῆς δόξης τῶν τέκνων τοῦ\n\nθεοῦ.\n ",
            "21":"\n οἴδαμεν γὰρ ὅτι πᾶσα ἡ κτίσις συνστενάζει καὶ\n\nσυνωδίνει ἄχρι τοῦ νῦν·\n ",
            "22":"\n οὐ μόνον δέ, \n\nἀλλὰ καὶ αὐτοὶ\n\nτὴν ἀπαρχὴν τοῦ πνεύματος ἔχοντες [ἡμεῖς] καὶ αὐτοὶ ἐν\n\nἑαυτοῖς στενάζομεν, υἱοθεσίαν ἀπεκδεχόμενοι τὴν ἀπολύτρωσιν \n\nτοῦ σώματος ἡμῶν.\n ",
            "23":"\n τῇ γὰρ ἐλπίδι ἐσώθημεν·\n\nἐλπὶς δὲ βλεπομένη οὐκ ἔστιν ἐλπίς, ὃ γὰρ βλέπει τίς \n\nἐλπίζει;\n ",
            "24":"\n εἰ δὲ ὃ οὐ βλέπομεν ἐλπίζομεν, \n\nδιʼ ὑπομονῆς ἀπεκδεχόμεθα.\n ",
            "25":"\n Ὡσαύτως δὲ καὶ τὸ πνεῦμα\n\nσυναντιλαμβάνεται τῇ ἀσθενείᾳ ἡμῶν· τὸ γὰρ τί προσευξώμεθα\n \n καθὸ δεῖ οὐκ οἴδαμεν, ἀλλὰ αὐτὸ τὸ πνεῦμα\n\nὑπερεντυγχάνει στεναγμοῖς ἀλαλήτοις,\n ",
            "26":"\n ὁ δὲ ἐραυνῶν τὰς\n\nκαρδίας οἶδεν τί τὸ φρόνημα τοῦ πνεύματος, ὅτι κατὰ θεὸν\n\nἐντυγχάνει ὑπὲρ ἁγίων.\n ",
            "27":"\n οἴδαμεν δὲ ὅτι τοῖς ἀγαπῶσι τὸν\n\nθεὸν πάντα συνεργεῖ [ὁ θεὸς] εἰς ἀγαθόν, τοῖς κατὰ πρόθεσιν \n\nκλητοῖς οὖσιν.\n ",
            "28":"\n ὅτι οὓς προέγνω, καὶ προώρισεν\n\nσυμμόρφους τῆς εἰκόνος τοῦ υἱοῦ αὐτοῦ, εἰς τὸ εἶναι αὐτὸν\n\nπρωτότοκον ἐν πολλοῖς ἀδελφοῖς·\n ",
            "29":"\n οὓς δὲ προώρισεν, \n\nτούτους\n\nκαὶ ἐκάλεσεν· καὶ οὓς ἐκάλεσεν, τούτους καὶ ἐδικαίωσεν·\n\nοὓς δὲ ἐδικαίωσεν, τούτους καὶ ἐδόξασεν.\n ",
            "30":"\n Τί\n\nοὖν ἐροῦμεν πρὸς ταῦτα; εἰ ὁ θεὸς ὑπὲρ ἡμῶν, τίς καθʼ ἡμῶν;\n ",
            "31":"\n ὅς γε τοῦ ἰδίου υἱοῦ οὐκ ἐφείσατο, ἀλλὰ ὑπὲρ ἡμῶν πάντων\n\nπαρέδωκεν αὐτόν, πῶς οὐχὶ καὶ σὺν αὐτῷ τὰ πάντα ἡμῖν\n\nχαρίσεται;\n ",
            "32":"\n τίς ἐγκαλέσει κατὰ ἐκλεκτῶν θεοῦ;\n \n δικαιῶν· θεὸς ὁ \n ",
            "33":"\n τίς ὁ κατακρινῶν;\n \n Χριστὸς [Ἰησοῦς] ὁ ἀποθανών,\n\nμᾶλλον δὲ ἐγερθεὶς [ἐκ νεκρῶν], ὅς ἐστιν ἐν δεξιᾷ\n\nὃς καὶ ἐντυγχάνει ὑπὲρ ἡμῶν· τοῦ θεοῦ,\n ",
            "34":"\n τίς ἡμᾶς χωρίσει\n\n\n\n ἀπὸ τῆς ἀγάπης τοῦ χριστοῦ; θλίψις ἢ στενοχωρία ἢ\n\nδιωγμὸς ἢ λιμὸς ἢ γυμνότης ἢ κίνδυνος ἢ μάχαιρα;\n ",
            "35":"\n καθὼς\n\nγέγραπται ὅτι\n \n Ἕνεκεν σοῦ θανατούμεθα ὅλην τὴν ἡμέραν, \n ἐλογίσθημεν ὡς πρόβατα σφαγῆς. \n \n ",
            "36":"\n \n ἀλλʼ ἐν τούτοις πᾶσιν ὑπερνικῶμεν διὰ τοῦ ἀγαπήσαντος\n\nἡμᾶς.\n ",
            "37":"\n πέπεισμαι γὰρ ὅτι οὔτε θάνατος οὔτε ζωὴ οὔτε\n\nἄγγελοι οὔτε ἀρχαὶ οὔτε ἐνεστῶτα οὔτε μέλλοντα οὔτε\n\nδυνάμεις\n ",
            "38":"\n οὔτε ὕψωμα οὔτε βάθος οὔτε τις κτίσις ἑτέρα δυνήσεται ἡμᾶς χωρίσαι ἀπὸ τῆς ἀγάπης τοῦ θεοῦ τῆς\n\nἐν Χριστῷ Ἰησοῦ τῷ κυρίῳ ἡμῶν."
        },
        "8":{
            "0":"\n \n Ἀλήθειαν λέγω ἐν Χριστῷ, οὐ ψεύδομαι, συνμαρτυρούσης\n\nμοι τῆς συνειδήσεώς μου ἐν πνεύματι ἁγίῳ,\n ",
            "1":"\n ὅτι\n\nλύπη μοί ἐστιν μεγάλη καὶ ἀδιάλειπτος ὀδύνη τῇ καρδίᾳ\n\nμου·\n ",
            "2":"\n ηὐχόμην γὰρ ἀνάθεμα εἶναι αὐτὸς ἐγὼ ἀπὸ τοῦ χριστοῦ\n \n ὑπὲρ τῶν ἀδελφῶν μου τῶν συγγενῶν μου κατὰ σάρκα,\n\nοἵτινές εἰσιν Ἰσραηλεῖται,\n ",
            "3":"\n ὧν ἡ υἱοθεσία καὶ ἡ δόξα καὶ αἱ\n\nδιαθῆκαι καὶ ἡ νομοθεσία καὶ ἡ λατρεία καὶ αἱ ἐπαγγελίαι,\n ",
            "4":"\n ὧν οἱ πατέρες, \n\nκαὶ ἐξ ὧν ὁ χριστὸς τὸ κατὰ σάρκα, ὁ ὢν ἐπὶ \n\nπάντων, θεὸς εὐλογητὸς εἰς τοὺς αἰῶνας· ἀμήν.\n ",
            "5":"\n Οὐχ οἷον δὲ ὅτι ἐκπέπτωκεν ὁ λόγος τοῦ θεοῦ. οὐ γὰρ πάντες οἱ ἐξ\n\nἸσραήλ, \n\nοὗτοι Ἰσραήλ·\n ",
            "6":"\n οὐδʼ ὅτι εἰσὶν σπέρμα Ἀβραάμ,\n\nπάντες τέκνα, ἀλλʼ\n Ἐν Ἰσαὰκ κληθήσεταί σοι σπέρμα. \n ",
            "7":"\n τοῦτʼ ἔστιν, \n\nοὐ τὰ τέκνα τῆς σαρκὸς ταῦτα τέκνα τοῦ θεοῦ,\n\nἀλλὰ τὰ τέκνα τῆς ἐπαγγελίας λογίζεται εἰς σπέρμα·\n ",
            "8":"\n ἐπαγγελίας \n\nγὰρ ὁ λόγος οὗτος\n Κατὰ τὸν καιρὸν τοῦτον ἐλεύσομαι καὶ ἔσται τῇ Σάρρᾳ υἱός. \n ",
            "9":"\n οὐ μόνον δέ, ἀλλὰ καὶ Ῥεβέκκα ἐξ ἑνὸς κοίτην ἔχουσα, Ἰσαὰκ τοῦ πατρὸς\n\nἡμῶν·\n ",
            "10":"\n μήπω γὰρ γεννηθέντων μηδὲ πραξάντων τι ἀγαθὸν\n\nἢ φαῦλον, ἵνα ἡ κατʼ ἐκλογὴν πρόθεσις τοῦ θεοῦ μένῃ,\n ",
            "11":"\n οὐκ ἐξ ἔργων ἀλλʼ ἐκ τοῦ καλοῦντος,\n\nἐρρέθη αὐτῇ ὅτι\n Ὁ μείζων δουλεύσει τῷ ἐλάσσονι· \n ",
            "12":"\n καθάπερ γέγραπται\n Τὸν Ἰακὼβ ἠγάπησα, τὸν δὲ Ἠσαῦ ἐμίσησα. \n ",
            "13":"\n \n Τί οὖν ἐροῦμεν; μὴ ἀδικία παρὰ τῷ θεῷ; μὴ γένοιτο·\n ",
            "14":"\n τῷ Μωυσεῖ γὰρ λέγει\n Ἐλεήσω ὃν ἄν ἐλεῶ, καὶ οἰκτειρήσω ὃν ἂν οἰκτείρω. \n ",
            "15":"\n ἄρα οὖν οὐ τοῦ θέλοντος οὐδὲ\n\nτοῦ τρέχοντος, ἀλλὰ τοῦ ἐλεῶντος θεοῦ.\n ",
            "16":"\n λέγει γὰρ ἡ\n\nγραφὴ τῷ Φαραὼ ὅτι\n \n Εἰς αὐτὸ τοῦτο ἐξήγειρά σε ὅπως\n\nἐνδείξωμαι ἐν σοὶ τὴν δύναμίν μου, καὶ ὅπως διαγγελῇ\n\nτὸ ὄνομά μου ἐν πάσῃ τῇ γῇ.\n \n ",
            "17":"\n ἄρα οὖν ὃν θέλει ἐλεεῖ,\n\nὃν δὲ θέλει\n σκληρύνει. \n ",
            "18":"\n Ἐρεῖς μοι οὖν Τί ἔτι\n\nμέμφεται;\n ",
            "19":"\n τῷ γὰρ βουλήματι αὐτοῦ τίς ἀνθέστηκεν; ὦ\n\nἄνθρωπε, μενοῦνγε σὺ τίς εἶ ὁ ἀνταποκρινόμενος τῷ θεῷ;\n μὴ ἐρεῖ τὸ πλάσμα τῷ πλάσαντι \n Τί με ἐποίησας οὕτως;\n ",
            "20":"\n ἢ οὐκ ἔχει ἐξουσίαν\n ὁ κεραμεὺς τοῦ πηλοῦ \n ἐκ τοῦ αὐτοῦ\n\nφυράματος ποιῆσαι ὃ μὲν εἰς τιμὴν σκεῦος, ὃ δὲ εἰς ἀτιμίαν;\n ",
            "21":"\n εἰ δὲ θέλων ὁ θεὸς ἐνδείξασθαι τὴν ὀργὴν καὶ γνωρίσαι\n\nτὸ δυνατὸν αὐτοῦ\n ἤνεγκεν \n ἐν πολλῇ μακροθυμίᾳ\n σκεύη \n \n ὀργῆς \n κατηρτισμένα\n εἰς ἀπώλειαν, \n ",
            "22":"\n ἵνα γνωρίσῃ τὸν\n\nπλοῦτον τῆς δόξης αὐτοῦ ἐπὶ σκεύη ἐλέους, ἃ προητοίμασεν \n\nεἰς δόξαν,\n ",
            "23":"\n οὓς καὶ ἐκάλεσεν ἡμᾶς οὐ μόνον ἐξ\n\nἸουδαίων ἀλλὰ καὶ ἐξ ἐθνῶν;\n ",
            "24":"\n ὡς καὶ ἐν τῷ Ὠσηὲ λέγει\n \n Καλέσω τὸν οὐ λαόν μου λαόν μου \n \n καὶ τὴν οὐκ ἠγαπημένην ἠγαπημένην· \n ",
            "25":"\n \n καὶ ἔσται ἐν τῷ τόπῳ οὗ ἐρρέθη [αὐτοῖς] Οὐ λαός \n μου ὑμεῖς, \n ἐκεῖ κληθήσονται υἱοὶ θεοῦ ζῶντος. \n \n ",
            "26":"\n \n Ἠσαίας δὲ κράζει ὑπὲρ τοῦ Ἰσραήλ\n Ἐὰν ᾖ ὁ ἀριθμὸς τῶν υἱῶν Ἰσραὴλ ὡς ἡ ἄμμος τῆς θαλάσσης, τὸ ὑπό \n \n λιμμα σωθήσεται· \n ",
            "27":"\n λόγον γὰρ συντελῶν καὶ συντέμνων\n\nποιήσει Κύριος ἐπὶ τῆς γῆς.\n \n ",
            "28":"\n καὶ καθὼς προείρηκεν Ἠσαίας\n \n Εἰ μὴ Κύριος Σαβαὼθ ἐγκατέλιπεν ἡμῖν σπέρμα, \n ὡς Σόδομα ἂν ἐγενήθημεν καὶ ὡς Γόμορρα ἂν \n ὡμοιώθημεν. \n \n ",
            "29":"\n \n Τί οὖν ἐροῦμεν; ὅτι ἔθνη τὰ μὴ διώκοντα δικαιοσύνην\n\nκατέλαβεν δικαιοσύνην, δικὰιοσύνην δὲ τὴν ἐκ πίστεως·\n ",
            "30":"\n Ἰσραὴλ δὲ διώκων νόμον δικαιοσύνης εἰς νόμον οὐκ ἔφθασεν.\n\n\n\n διὰ τί; ὅτι οὐκ ἐκ πίστεως ἀλλʼ ὡς ἐξ ἔργων·\n ",
            "31":"\n προσέκοψαν\n τῷ λίθῳ τοῦ προσκόμματος, \n ",
            "32":"\n καθὼς γέγραπται\n \n Ἰδοὺ τίθημι ἐν Σιὼν λίθον προσκόμματος καὶ \n πέτραν σκανδάλου, \n καὶ ὁ πιστεύων ἐπʼ αὐτῷ οὐ καταισχυνθήσεται. \n "
        },
        "9":{
            "0":"\n \n Ἀδελφοί, ἡ μὲν εὐδοκία τῆς ἐμῆς καρδίας καὶ ἡ δέησις\n\nπρὸς τὸν θεὸν ὑπὲρ αὐτῶν εἰς σωτηρίαν.\n ",
            "1":"\n μαρτυρῶ γὰρ\n\nαὐτοῖς ὅτι ζῆλον θεοῦ ἔχουσιν· ἀλλʼ οὐ κατʼ ἐπίγνωσιν,\n ",
            "2":"\n ἀγνοοῦντες γὰρ τὴν τοῦ θεοῦ δικαιοσύνην, \n\nκαὶ τὴν ἰδίαν\n\nζητοῦντες στῆσαι, τῇ δικαιοσύνῃ τοῦ θεοῦ οὐχ ὑπετάγησαν·\n ",
            "3":"\n τέλος γὰρ νόμου Χριστὸς εἰς δικαιοσύνην παντὶ τῷ\n\nπιστεύοντι.\n ",
            "4":"\n Μωυσῆς γὰρ γράφει ὅτι τὴν δικαιοσύνην\n\nτὴν ἐκ νόμου\n ὁ ποιήσας ἄνθρωπος ζήσεται ἐν \n αὐτῇ.\n \n ",
            "5":"\n ἡ δὲ ἐκ πίστεως δικαιοσύνη οὕτως λέγει\n Μὴ εἴπῃς \n ἐν τῇ\n\nκαρδίᾳ σου\n Τίς ἀναβήσεται εἰς τὸν οὐρανόν; \n τοῦτʼ ἔστιν \n\nΧριστὸν καταγαγεῖν·\n ",
            "6":"\n ἤ\n Τίς καταβήσεται εἰς τὴν ἄβυσσον; \n τοῦτʼ ἔστιν Χριστὸν ἐκ νεκρῶν ἀναγαγεῖν.\n ",
            "7":"\n ἀλλὰ\n\nτί λέγει;\n Ἐγγύς σου τὸ ῥῆμά ἐστιν, ἐν τῷ στόματί σου καὶ ἐν τῇ καρδίᾳ σου· \n τοῦτʼ ἔστιν τὸ ῥῆμα τῆς πίστεως ὃ\n\nκηρύσσομεν.\n ",
            "8":"\n ὅτι ἐὰν ὁμολογήσῃς\n τὸ ῥῆμα ἐν τῷ στόματί σου \n ὅτι ΚΥΡΙΟΣ ΙΗΣΟΥΣ, καὶ πιστεύσῃς\n ἐν τῇ καρδίᾳ σου \n ὅτι ὁ θεὸς αὐτὸν ἤγειρεν ἐκ νεκρῶν, σωθήσῃ·\n ",
            "9":"\n καρδίᾳ γὰρ πιστεύεται εἰς δικαιοσύνην, στόματι δὲ ὁμολογεῖται \n\nεἰς σωτηρίαν·\n ",
            "10":"\n λέγει γὰρ ἡ γραφή Πᾶς\n ὁ πιστεύων ἐπʼ αὐτῷ οὐ καταισχυνθήσεται. \n ",
            "11":"\n οὐ γάρ ἐστιν διαστολὴ\n\nἸουδαίου τε καὶ Ἕλληνος, ὁ γὰρ αὐτὸς κύριος πάντων,\n\nπλουτῶν εἰς πάντας τοὺς ἐπικαλουμένους αὐτόν·\n \n ",
            "12":"\n Πᾶς\n \n γὰρ\n ὃς ἂν ἐπικαλέσηται τὸ ὄνομα Κυρίου σωθήσεται. \n ",
            "13":"\n Πῶς\n\nοὖν ἐπικαλέσωνται εἰς ὃν οὐκ ἐπίστευσαν; πῶς δὲ πιστεύσωσιν \n\nοὗ οὐκ ἤκουσαν; πῶς δὲ ἀκούσωσιν χωρὶς κηρύσσοντος;\n ",
            "14":"\n πῶς δὲ κηρύξωσιν ἐὰν μὴ ἀποσταλῶσιν; καθάπερ \n\nγέγραπται\n Ὡς ὡραῖοι οἱ πόδες τῶν εὐαγγελιζομένων ἀγαθά. \n ",
            "15":"\n Ἀλλʼ οὐ πάντες ὑπήκουσαν τῷ εὐαγγελίῳ· \n\nἨσαίας γὰρ λέγει\n Κύριε, τίς ἐπίστευσεν τῇ ἀκοῇ ἡμῶν; \n ",
            "16":"\n ἄρα ἡ πίστις ἐξ ἀκοῆς, \n\nἡ δὲ ἀκοὴ διὰ ῥήματος \n\nΧριστοῦ.\n ",
            "17":"\n ἀλλὰ λέγω, μὴ οὐκ ἤκουσαν; μενοῦνγε\n \n Εἰς πᾶσαν τὴν γῆν ἐξῆλθεν ὁ φθόγγος αὐτῶν, \n καὶ εἰς τὰ πέρατα τῆς οἰκουμένης τὰ ῥήματα \n αὐτῶν. \n \n ",
            "18":"\n \n ἀλλὰ λέγω, μὴ Ἰσραὴλ οὐκ ἔγνω; πρῶτος Μωυσῆς λέγει\n \n \n Ἐγὼ παραζηλώσω \n ὑμᾶς\n ἐπʼ οὐκ ἔθνει, \n \n \n ἐπʼ ἔθνει ἀσυνέτῳ παροργιῶ \n ὑμᾶς.\n \n \n ",
            "19":"\n \n Ἠσαίας δὲ ἀποτολμᾷ καὶ λέγει\n \n Εὑρέθην τοῖς ἐμὲ μὴ ζητοῦσιν, \n \n \n ἐμφανὴς ἐγενόμην τοῖς ἐμὲ μὴ ἐπερωτῶσιν. \n \n ",
            "20":"\n \n πρὸς δὲ τὸν Ἰσραὴλ λέγει\n Ὅλην τὴν ἡμέραν ἐξεπέτασα \n \n τὰς χεῖράς μου πρὸς λαὸν ἀπειθοῦντα καὶ ἀντιλέγοντα."
        },
        "10":{
            "0":"\n Λέγω οὖν, μὴ\n ἀπώσατο ὁ θεὸς τὸν λαὸν αὐτοῦ; \n μὴ γένοιτο· καὶ γὰρ ἐγὼ Ἰσραηλείτης εἰμί,\n\nἐκ σπέρματος Ἀβραάμ, φυλῆς Βενιαμείν.\n ",
            "1":"\n οὐκ ἀπώσατο ὁ θεὸς τὸν λαὸν αὐτοῦ \n ὃν προέγνω. ἢ οὐκ οἴδατε ἐν\n\nἨλείᾳ τί λέγει ἡ γραφή, ὡς ἐντυγχάνει τῷ θεῷ κατὰ τοῦ\n\nἸσραήλ; ",
            "2":"\n Κύριε, \n\nτοὺς προφήτας σου ἀπέκτειναν, τὰ\n\nθυσιαστήριά σου κατέσκαψαν, κἀγὼ ὑπελείφθην μόνος,\n\nκαὶ ζητοῦσιν τὴν ψυχήν μου.\n \n ",
            "3":"\n ἀλλὰ τί λέγει αὐτῷ ὁ\n\nχρηματισμός;\n Κατέλιπον \n ἐμαυτῷ\n ἑπτακισχιλίους ἄνδρας, οἵτινες οὐκ ἔκαμψαν γόνυ τῇ Βάαλ. \n ",
            "4":"\n οὕτως οὖν\n\nκαὶ ἐν τῷ νῦν καιρῷ λίμμα κατʼ ἐκλογὴν χάριτος γέγονεν·\n ",
            "5":"\n εἰ δὲ χάριτι, οὐκέτι ἐξ ἔργων, ἐπεὶ ἡ χάρις οὐκέτι γίνεται\n\n\n\n χάρις.\n ",
            "6":"\n τί οὖν; ὃ ἐπιζητεῖ Ἰσραήλ, τοῦτο οὐκ ἐπέτυχεν,\n\nἡ δὲ ἐκλογὴ ἐπέτυχεν· οἱ δὲ λοιποὶ ἐπωρώθησαν,\n ",
            "7":"\n καθάπερ\n\nγέγραπται\n \n Ἔδωκεν αὐτοῖς ὁ θεὸς πνεῦμα κατανύξεως,\n\nὀφθαλμοὺς τοῦ μὴ βλέπειν καὶ ὦτα τοῦ μὴ ἀκούειν,\n\nἕως τῆς σήμερον ἡμέρας.\n \n ",
            "8":"\n καὶ Δαυεὶδ λέγει\n \n Γενηθήτω ἡ τράπεζα αὐτῶν εἰς παγίδα καὶ εἰς \n θήραν \n \n καὶ εἰς σκάνδαλον καὶ εἰς ἀνταπόδομα αὐτοῖς, \n ",
            "9":"\n \n σκοτισθήτωσαν οἱ ὀφθαλμοὶ αὐτῶν τοῦ μὴ \n βλέπειν, \n καὶ τὸν νῶτον αὐτῶν διὰ παντὸς σύνκαμψον. \n \n ",
            "10":"\n \n Λέγω οὖν, μὴ ἔπταισαν ἵνα πέσωσιν; μὴ γένοιτο· ἀλλὰ\n\nτῷ αὐτῶν παραπτώματι ἡ σωτηρία τοῖς ἔθνεσιν, εἰς τὸ\n παραζηλῶσαι \n αὐτούς.\n ",
            "11":"\n εἰ δὲ τὸ παράπτωμα αὐτῶν πλοῦτος\n\nκόσμου καὶ τὸ ἥττημα αὐτῶν πλοῦτος ἐθνῶν, πόσῳ\n\nμᾶλλον τὸ πλήρωμα αὐτῶν.\n ",
            "12":"\n \n Ὑμῖν δὲ λέγω τοῖς ἔθνεσιν. ἐφʼ ὅσον μὲν οὖν εἰμὶ ἐγὼ ἐθνῶν ἀπόστολος, \n\nτὴν διακονίαν μου δοξάζω,\n ",
            "13":"\n εἴ πως παραζηλώσω\n\nμου τὴν σάρκα καὶ σώσω τινὰς ἐξ αὐτῶν.\n ",
            "14":"\n εἰ γὰρ\n\nἡ ἀποβολὴ αὐτῶν καταλλαγὴ κόσμου, τίς ἡ πρόσλημψις εἰ\n \n μὴ ζωὴ ἐκ νεκρῶν;\n ",
            "15":"\n εἰ δὲ ἡ ἀπαρχὴ ἁγία, \n\nκαὶ τὸ φύραμα·\n\nκαὶ εἰ ἡ ῥίζα ἁγία, καὶ οἱ κλάδοι.\n ",
            "16":"\n Εἰ δέ τινες\n\nτῶν κλάδων ἐξεκλάσθησαν, σὺ δὲ ἀγριέλαιος ὢν ἐνεκεντρίσθης \n\nἐν αὐτοῖς καὶ συνκοινωνὸς τῆς ῥίζης τῆς πιότητος\n\nτῆς ἐλαίας ἐγένου, \n\nμὴ κατακαυχῶ τῶν κλάδων·\n ",
            "17":"\n εἰ δὲ κατακαυχᾶσαι, \n\nοὐ σὺ τὴν ῥίζαν βαστάζεις ἀλλὰ ἡ ῥίζα σέ.\n ",
            "18":"\n ἐρεῖς οὖν Ἐξεκλάσθησαν κλάδοι ἵνα ἐγὼ ἐνκεντρισθῶ.\n\nκαλῶς·\n ",
            "19":"\n τῇ ἀπιστίᾳ ἐξεκλάσθησαν, σὺ δὲ τῇ πίστει ἕστηκας.\n ",
            "20":"\n μὴ ὑψηλὰ φρόνει, \n\nἀλλὰ φοβοῦ· εἰ γὰρ ὁ θεὸς τῶν\n\nκατὰ φύσιν κλάδων οὐκ ἐφείσατο, οὐδὲ σοῦ φείσεται.\n\nἴδε οὖν χρηστότητα καὶ ἀποτομίαν θεοῦ·\n ",
            "21":"\n ἐπὶ μὲν τοὺς\n\nπεσόντας ἀποτομία, ἐπὶ δὲ σὲ χρηστότης θεοῦ, ἐὰν ἐπιμένῃς \n\nτῇ χρηστότητι, ἐπεὶ καὶ σὺ ἐκκοπήσῃ.\n ",
            "22":"\n κἀκεῖνοι\n\nδέ, ἐὰν μὴ ἐπιμένωσι τῇ ἀπιστίᾳ, ἐνκεντρισθήσονται· δυνατὸς \n\nγάρ ἐστιν ὁ θεὸς πάλιν ἐνκεντρίσαι αὐτούς.\n ",
            "23":"\n εἰ γὰρ σὺ\n\nἐκ τῆς κατὰ φύσιν ἐξεκόπης ἀγριελαίου καὶ παρὰ φύσιν\n\nἐνεκεντρίσθης εἰς καλλιέλαιον, πόσῳ μᾶλλον οὗτοι οἱ κατὰ\n\nφύσιν ἐνκεντρισθήσονται τῇ ἰδίᾳ ἐλαίᾳ.\n ",
            "24":"\n Οὐ\n\nγὰρ θέλω ὑμᾶς ἀγνοεῖν, ἀδελφοί, τὸ μυστήριον τοῦτο, ἵνα\n\nμὴ ἦτε ἐν ἑαυτοῖς φρόνιμοι, ὅτι πώρωσις ἀπὸ μέρους τῷ \n\nἸσραὴλ γέγονεν ἄχρι οὗ τὸ πλήρωμα τῶν ἐθνῶν εἰσέλθῃ,\n\nκαὶ οὕτως πᾶς Ἰσραὴλ σωθήσεται·\n ",
            "25":"\n καθὼς γέγραπται\n \n Ἥξει ἐκ Σιὼν ὁ ῥυόμενος, \n \n ἀποστρέψει ἀσεβείας ἀπὸ Ἰακώβ. \n ",
            "26":"\n \n καὶ αὕτη αὐτοῖς ἡ παρʼ ἐμοῦ διαθήκη, \n ὅταν ἀφέλωμαι τὰς ἁμαρτίας αὐτῶν. \n \n ",
            "27":"\n \n κατὰ μὲν τὸ εὐαγγέλιον ἐχθροὶ διʼ ὑμᾶς, κατὰ δὲ τὴν ἐκλογὴν ἀγαπητοὶ διὰ τοὺς πατέρας·\n ",
            "28":"\n ἀμεταμέλητα γὰρ τὰ\n\nχαρίσματα καὶ ἡ κλῆσις τοῦ θεοῦ.\n ",
            "29":"\n ὥσπερ γὰρ ὑμεῖς ποτὲ\n\nἠπειθήσατε τῷ θεῷ, νῦν δὲ ἠλεήθητε τῇ τούτων ἀπειθίᾳ,\n ",
            "30":"\n οὕτως καὶ οὗτοι νῦν ἠπείθησαν τῷ ὑμετέρῳ ἐλέει ἵνα καὶ\n\nαὐτοὶ νῦν ἐλεηθῶσιν·\n ",
            "31":"\n συνέκλεισεν γὰρ ὁ θεὸς τοὺς πάντας\n\nεἰς ἀπειθίαν ἵνα τοὺς πάντας ἐλεήσῃ.\n ",
            "32":"\n Ὢ βάθος πλούτου\n \n καὶ σοφίας καὶ γνώσεως θεοῦ· ὡς ἀνεξεραύνητα τὰ κρίματα \n\nαὐτοῦ καὶ ἀνεξιχνίαστοι αἱ ὁδοὶ αὐτοῦ.\n ",
            "33":"\n \n \n Τίς \n γὰρ\n ἔγνω νοῦν Κυρίου; ἢ τίς σύμβουλος αὐτοῦ ἐγένετο; \n ",
            "34":"\n \n \n ἢ τίς προέδωκεν αὐτῷ, καὶ ἀνταποδοθήσεται αὐτῷ; \n \n \n ",
            "35":"\n \n ὅτι ἐξ αὐτοῦ καὶ διʼ αὐτοῦ καὶ εἰς αὐτὸν τὰ πάντα· αὐτῷ\n\nἡ δόξα εἰς τοὺς αἰῶνας· ἀμήν."
        },
        "11":{
            "0":"\n \n Παρακαλῶ οὖν ὑμᾶς, ἀδελφοί, διὰ τῶν οἰκτιρμῶν τοῦ\n\nθεοῦ παραστῆσαι τὰ σώματα ὑμῶν θυσίαν ζῶσαν ἁγίαν\n\n\n\n τῷ θεῷ εὐάρεστον, \n\nτὴν λογικὴν λατρείαν ὑμῶν·\n ",
            "1":"\n καὶ μὴ\n\n\n\n συνσχηματίζεσθε τῷ αἰῶνι τούτῳ, ἀλλὰ μεταμορφοῦσθε\n\nτῇ ἀνακαινώσει τοῦ νοός, εἰς τὸ δοκιμάζειν ὑμᾶς τί τὸ θέλημα \n\nτοῦ θεοῦ, τὸ ἀγαθὸν καὶ εὐάρεστον καὶ τέλειον.\n ",
            "2":"\n \n Λέγω γὰρ διὰ τῆς χάριτος τῆς δοθείσης μοι παντὶ τῷ\n\nὄντι ἐν ὑμῖν μὴ ὑπερφρονεῖν παρʼ ὃ δεῖ φρονεῖν, ἀλλὰ\n\nφρονεῖν εἰς τὸ σωφρονεῖν, ἑκάστῳ ὡς ὁ θεὸς ἐμέρισεν μέτρον πίστεως.\n ",
            "3":"\n καθάπερ γὰρ ἐν ἑνὶ σώματι πολλὰ μέλη\n\nἔχομεν, τὰ δὲ μέλη πάντα οὐ τὴν αὐτὴν ἔχει πρᾶξιν,\n ",
            "4":"\n οὕτως οἱ πολλοὶ ἓν σῶμά ἐσμεν ἐν Χριστῷ, τὸ δὲ καθʼ εἷς ἀλλήλων μέλη.\n ",
            "5":"\n Ἔχοντες δὲ χαρίσματα κατὰ τὴν χάριν τὴν\n\nδοθεῖσαν ἡμῖν διάφορα, εἴτε προφητείαν κατὰ τὴν ἀναλογίαν \n\nτῆς πίστεως,\n ",
            "6":"\n εἴτε διακονίαν ἐν τῇ διακονίᾳ, εἴτε ὁ\n\nδιδάσκων ἐν τῇ διδασκαλίᾳ,\n ",
            "7":"\n εἴτε ὁ παρακαλῶν ἐν τῇ παρακλήσει,\n\nὁ μεταδιδοὺς ἐν ἁπλότητι, ὁ προϊστάμενος ἐν\n\nσπουδῇ, ὁ ἐλεῶν ἐν ἱλαρότητι.\n ",
            "8":"\n ἡ ἀγάπη ἀνυπόκριτος.\n ",
            "9":"\n ἀποστυγοῦντες τὸ πονηρόν, κολλώμενοι τῷ ἀγαθῷ· τῇ\n\nφιλαδελφίᾳ εἰς ἀλλήλους φιλόστοργοι, τῇ τιμῇ ἀλλήλους\n\nπροηγούμενοι,\n ",
            "10":"\n τῇ σπουδῇ μὴ ὀκνηροί, τῷ πνεύματι ζέοντες,\n\n\n\n τῷ κυρίῳ δουλεύοντες,\n ",
            "11":"\n τῇ ἐλπίδι χαίροντες, τῇ θλίψει ὑπομένοντες, τῇ προσευχῇ προσκαρτεροῦντες,\n ",
            "12":"\n ταῖς χρείαις τῶν\n\nἁγίων κοινωνοῦντες, τὴν φιλοξενίαν διώκοντες.\n ",
            "13":"\n εὐλογεῖτε\n\nτοὺς διώκοντας, εὐλογεῖτε καὶ μὴ καταρᾶσθε.\n ",
            "14":"\n χαίρειν μετὰ\n \n χαιρόντων, κλαίειν μετὰ κλαιόντων.\n ",
            "15":"\n τὸ αὐτὸ εἰς ἀλλήλους \n\nφρονοῦντες, μὴ τὰ ὑψηλὰ φρονοῦντες ἀλλὰ τοῖς ταπεινοῖς \n\nσυναπαγόμενοι.\n μὴ γίνεσθε φρόνιμοι παρʼ ἑαυτοῖς. \n ",
            "16":"\n μηδενὶ κακὸν ἀντὶ κακοῦ ἀποδιδόντες·\n προνοούμενοι καλὰ ἐνώπιον \n πάντων\n ἀνθρώπων· \n ",
            "17":"\n εἰ δυνατόν, τὸ \n\nἐξ ὑμῶν μετὰ πάντων ἀνθρώπων εἰρηνεύοντες·\n ",
            "18":"\n μὴ ἑαυτοὺς\n\nἐκδικοῦντες, ἀγαπητοί, ἀλλὰ δότε τόπον τῇ ὀργῇ, γέγραπται\n\nγάρ\n Ἐμοὶ ἐκδίκησις, \n ἐγὼ\n ἀνταποδώσω, \n λέγει Κύριος.\n ",
            "19":"\n ἀλλὰ\n \n ἐὰν πεινᾷ ὁ ἐχθρός σου, ψώμιζε αὐτόν· ἐὰν διψᾷ,\n\nπότιζε αὐτόν· τοῦτο γὰρ ποιῶν ἄνθρακας πυρὸς σωρεύσεις \n\nἐπὶ τὴν κεφαλὴν αὐτοῦ.\n \n ",
            "20":"\n μὴ νικῶ ὑπὸ τοῦ\n\nκακοῦ, ἀλλὰ νίκα ἐν τῷ ἀγαθῷ τὸ κακόν."
        },
        "12":{
            "0":"\n Πᾶσα\n\nψυχὴ ἐξουσίαις ὑπερεχούσαις ὑποτασσέσθω, οὐ γὰρ ἔστιν\n\nἐξουσία εἰ μὴ ὑπὸ θεοῦ, αἱ δὲ οὖσαι ὑπὸ θεοῦ τεταγμέναι\n\nεἰσίν·\n ",
            "1":"\n ὥστε ὁ ἀντιτασσόμενος τῇ ἐξουσίᾳ τῇ τοῦ θεοῦ\n\nδιαταγῇ ἀνθέστηκεν, οἱ δὲ ἀνθεστηκότες ἑαυτοῖς κρίμα\n\nλήμψονται.\n ",
            "2":"\n οἱ γὰρ ἄρχοντες οὐκ εἰσὶν φόβος τῷ ἀγαθῷ \n\nἔργῳ ἀλλὰ τῷ κακῷ. θέλεις δὲ μὴ φοβεῖσθαι τὴν ἐξουσίαν;\n ",
            "3":"\n τὸ ἀγαθὸν ποίει, \n\nκαὶ ἕξεις ἔπαινον ἐξ αὐτῆς· θεοῦ\n\nγὰρ διάκονός ἐστιν σοὶ εἰς τὸ ἀγαθόν. ἐὰν δὲ τὸ κακὸν\n\nποιῇς, φοβοῦ· οὐ γὰρ εἰκῇ τὴν μάχαιραν φορεῖ· θεοῦ\n\nγὰρ διάκονός ἐστιν, ἔκδικος εἰς ὀργὴν τῷ τὸ κακὸν πράσσοντι.\n ",
            "4":"\n διὸ ἀνάγκη ὑποτάσσεσθαι, \n\nοὐ μόνον διὰ τὴν\n\nὀργὴν ἀλλὰ καὶ διὰ τὴν συνείδησιν,\n ",
            "5":"\n διὰ τοῦτο γὰρ καὶ\n\nφόρους τελεῖτε, λειτουργοὶ γὰρ θεοῦ εἰσὶν εἰς αὐτὸ τοῦτο\n\nπροσκαρτεροῦντες.\n ",
            "6":"\n ἀπόδοτε πᾶσι τὰς ὀφειλάς, τῷ τὸν\n\nφόρον τὸν φόρον, τῷ τὸ τέλος τὸ τέλος, τῷ τὸν φόβον\n\nτὸν φόβον, τῷ τὴν τιμὴν τὴν τιμήν.\n ",
            "7":"\n Μηδενὶ \n\nμηδὲν ὀφείλετε, εἰ μὴ τὸ ἀλλήλους ἀγαπᾷν· ὁ γὰρ ἀγαπῶν\n\nτὸν ἕτερον νόμον πεπλήρωκεν.\n ",
            "8":"\n τὸ γάρ\n Οὐ μοιχεύσεις, Οὐ φονεύσεις, Οὐ κλέψεις, Οὐκ ἐπιθυμήσεις, \n καὶ εἴ\n\nτις ἑτέρα ἐντολή, ἐν τῷ λόγῳ τούτῳ ἀνακεφαλαιοῦται, \n\n[ἐν τῷ]\n Ἀγαπήσεις τὸν πλησίον σου ὡς σεαυτόν. \n \n ",
            "9":"\n ἡ ἀγάπη τῷ πλησίον κακὸν οὐκ ἐργάζεται· πλήρωμα οὖν\n\nνόμου ἡ ἀγάπη.\n ",
            "10":"\n Καὶ τοῦτο εἰδότες τὸν καιρόν,\n\n\n\n ὅτι ὥρα ἤδη ὑμᾶς ἐξ ὕπνου ἐγερθῆναι, νῦν γὰρ ἐγγύτερον \n\nἡμῶν ἡ σωτηρία ἢ ὅτε ἐπιστεύσαμεν.\n ",
            "11":"\n ἡ νὺξ προέκοψεν,\n\nἡ δὲ ἡμέρα ἤγγικεν. ἀποθώμεθα οὖν τὰ ἔργα τοῦ\n\nσκότους, ἐνδυσώμεθα [δὲ] τὰ ὅπλα τοῦ φωτός.\n ",
            "12":"\n ὡς ἐν\n\nἡμέρᾳ εὐσχημόνως περιπατήσωμεν, μὴ κώμοις καὶ μέθαις,\n\n\n\n μὴ κοίταις καὶ ἀσελγείαις, μὴ ἔριδι καὶ ζήλῳ.\n ",
            "13":"\n ἀλλὰ\n\n\n\n ἐνδύσασθε τὸν κύριον Ἰησοῦν Χριστόν, καὶ τῆς σαρκὸς\n\nπρόνοιαν μὴ ποιεῖσθε εἰς ἐπιθυμίας."
        },
        "13":{
            "0":"\n \n Τὸν δὲ ἀσθενοῦντα τῇ πίστει προσλαμβάνεσθε, μὴ εἰς\n\nδιακρίσεις διαλογισμῶν.\n ",
            "1":"\n ὃς μὲν πιστεύει φαγεῖν πάντα, ὁ\n\nδὲ ἀσθενῶν λάχανα ἐσθίει.\n ",
            "2":"\n ὁ ἐσθίων τὸν μὴ ἐσθίοντα μὴ\n\nἐξουθενείτω, ὁ δὲ μὴ ἐσθίων τὸν ἐσθίοντα μὴ κρινέτω, ὁ\n\nθεὸς γὰρ αὐτὸν προσελάβετο.\n ",
            "3":"\n σὺ τίς εἶ ὁ κρίνων ἀλλότριον\n\nοἰκέτην; τῷ ἰδίῳ κυρίῳ στήκει ἢ πίπτει· σταθήσεται\n\nδέ, δυνατεῖ γὰρ ὁ κύριος στῆσαι αὐτόν.\n ",
            "4":"\n ὃς μὲν [γὰρ] κρίνει\n\nἡμέραν παρʼ ἡμέραν, ὃς δὲ κρίνει πᾶσαν ἡμέραν· ἕκαστος\n\nἐν τῷ ἰδίῳ νοῒ πληροφορείσθω·\n ",
            "5":"\n ὁ φρονῶν τὴν ἡμέραν\n\n\n\n κυρίῳ φρονεῖ. καὶ ὁ ἐσθίων κυρίῳ ἐσθίει, εὐχαριστεῖ γὰρ\n\nτῷ θεῷ· καὶ ὁ μὴ ἐσθίων κυρίῳ οὐκ ἐσθίει, καὶ εὐχαριστεῖ\n\nτῷ θεῷ.\n ",
            "6":"\n Οὐδεὶς γὰρ ἡμῶν ἑαυτῷ ζῇ, καὶ οὐδεὶς ἑαυτῷ\n\nἀποθνήσκει·\n ",
            "7":"\n ἐάν τε γὰρ ζῶμεν, \n\nτῷ κυρίῳ ζῶμεν, ἐάν τε\n\nἀποθνήσκωμεν, τῷ κυρίῳ ἀποθνήσκομεν. ἐάν τε οὖν ζῶμεν\n\nἐάν τε ἀποθνήσκωμεν, τοῦ κυρίου ἐσμέν.\n ",
            "8":"\n εἰς τοῦτο γὰρ\n\nΧριστὸς ἀπέθανεν καὶ ἔζησεν ἵνα καὶ νεκρῶν καὶ ζώντων\n\nκυριεύσῃ.\n ",
            "9":"\n Σὺ δὲ τί κρίνεις τὸν ἀδελφόν σου; ἢ καὶ σὺ τί\n\nἐξουθενεῖς τὸν ἀδελφόν σου; πάντες γὰρ παραστησόμεθα\n\nτῷ βήματι τοῦ θεοῦ·\n ",
            "10":"\n γέγραπται γάρ\n \n Ζῶ ἐγώ, λέγει Κύριος, ὅτι ἐμοὶ κάμψει πᾶν γόνυ, \n καὶ πᾶσα γλῶσσα ἐξομολογήσεται τῷ θεῷ. \n \n ",
            "11":"\n \n ἄρα [οὖν] ἕκαστος ἡμῶν περὶ ἑαυτοῦ λόγον δώσει [τῷ\n\nθεῷ].\n ",
            "12":"\n Μηκέτι οὖν ἀλλήλους κρίνωμεν· ἀλλὰ\n \n τοῦτο κρίνατε μᾶλλον, τὸ μὴ τιθέναι πρόσκομμα τῷ \n\nἀδελφῷ ἢ σκάνδαλον.\n ",
            "13":"\n οἶδα καὶ πέπεισμαι ἐν κυρίῳ\n\nἸησοῦ ὅτι οὐδὲν κοινὸν διʼ ἑαυτοῦ· εἰ μὴ τῷ λογιζομένῳ τι\n\nκοινὸν εἶναι, ἐκείνῳ κοινόν.\n ",
            "14":"\n εἰ γὰρ διὰ βρῶμα ὁ ἀδελφός\n\nσου λυπεῖται, οὐκέτι κατὰ ἀγάπην περιπατεῖς. μὴ τῷ βρώματί \n\nσου ἐκεῖνον ἀπόλλυε ὑπὲρ οὗ Χριστὸς ἀπέθανεν.\n ",
            "15":"\n μὴ\n\nβλασφημείσθω οὖν ὑμῶν τὸ ἀγαθόν.\n ",
            "16":"\n οὐ γάρ ἐστιν ἡ\n\nβασιλεία τοῦ θεοῦ βρῶσις καὶ πόσις, ἀλλὰ δικαιοσύνη καὶ\n\nεἰρήνη καὶ χαρὰ ἐν πνεύματι ἁγίῳ·\n ",
            "17":"\n ὁ γὰρ ἐν τούτῳ δουλεύων\n\nτῷ χριστῷ εὐάρεστος τῷ θεῷ καὶ δόκιμος τοῖς ἀνθρώποις.\n ",
            "18":"\n ἄρα οὖν τὰ τῆς εἰρήνης διώκωμεν καὶ τὰ τῆς οἰκοδομῆς \n\nτῆς εἰς ἀλλήλους·\n ",
            "19":"\n μὴ ἕνεκεν βρώματος κατάλυε τὸ ἔργον\n\nτοῦ θεοῦ. πάντα μὲν καθαρά, ἀλλὰ κακὸν τῷ ἀνθρώπῳ τῷ\n\nδιὰ προσκόμματος ἐσθίοντι.\n ",
            "20":"\n καλὸν τὸ μὴ φαγεῖν κρέα\n\nμηδὲ πεῖν οἶνον μηδὲ ἐν ᾧ ὁ ἀδελφός σου προσκόπτει·\n ",
            "21":"\n σὺ\n\nπίστιν ἣν ἔχεις κατὰ σεαυτὸν ἔχε ἐνώπιον τοῦ θεοῦ. μακάριος \n\nὁ μὴ κρίνων ἑαυτὸν ἐν ᾧ δοκιμάζει·\n ",
            "22":"\n ὁ δὲ διακρινόμενος\n\nἐὰν φάγῃ κατακέκριται, ὅτι οὐκ ἐκ πίστεως· πᾶν δὲ ὃ οὐκ ἐκ πίστεως ἁμαρτία ἐστίν."
        },
        "14":{
            "0":"\n Ὀφείλομεν δὲ ἡμεῖς οἱ \n\nδυνατοὶ τὰ ἀσθενήματα τῶν ἀδυνάτων βαστάζειν, καὶ μὴ\n\nἑαυτοῖς ἀρέσκειν.\n ",
            "1":"\n ἕκαστος ἡμῶν τῷ πλησίον ἀρεσκέτω εἰς\n\nτὸ ἀγαθὸν πρὸς οἰκοδομήν·\n ",
            "2":"\n καὶ γὰρ ὁ χριστὸς οὐχ ἑαυτῷ\n\nἤρεσεν· ἀλλὰ καθὼς γέγραπται\n Οἱ ὀνειδισμοὶ τῶν ὀνειδιζόντων σὲ ἐπέπεσαν ἐπʼ ἐμέ. \n ",
            "3":"\n ὅσα γὰρ προεγράφη,\n\n[πάντα] εἰς τὴν ἡμετέραν διδασκαλίαν ἐγράφη, ἵνα διὰ τῆς\n\nὑπομονῆς καὶ διὰ τῆς παρακλήσεως τῶν γραφῶν τὴν ἐλπίδα\n\nἔχωμεν.\n ",
            "4":"\n ὁ δὲ θεὸς τῆς ὑπομονῆς καὶ τῆς παρακλήσεως \n\nδῴη ὑμῖν τὸ αὐτὸ φρονεῖν ἐν ἀλλήλοις κατὰ Χριστὸν \n\nἸησοῦν,\n ",
            "5":"\n ἵνα ὁμοθυμαδὸν ἐν ἑνὶ στόματι δοξάζητε τὸν θεὸν\n\nκαὶ πατέρα τοῦ κυρίου ἡμῶν Ἰησοῦ Χριστοῦ.\n ",
            "6":"\n \n Διὸ προσλαμβάνεσθε ἀλλήλους, καθὼς καὶ ὁ χριστὸς\n\nπροσελάβετο ἡμᾶς, εἰς δόξαν τοῦ θεοῦ.\n ",
            "7":"\n λέγω γὰρ Χριστὸν \n\nδιάκονον γεγενῆσθαι περιτομῆς ὑπὲρ ἀληθείας θεοῦ,\n \n εἰς τὸ βεβαιῶσαι τὰς ἐπαγγελίας τῶν πατέρων,\n ",
            "8":"\n τὰ δὲ ἔθνη\n\nὑπὲρ ἐλέους δοξάσαι τὸν θεόν· καθὼς γέγραπται\n Διὰ τοῦτο ἐξομολογ́ησομαί σοι ἐν ἔθνεσι, καὶ τῷ ὀνόματί σου ψαλῶ. \n ",
            "9":"\n καὶ πάλιν λέγει\n Εὐφράνθητε, ἔθνη, μετὰ τοῦ λαοῦ αὐτοῦ. \n ",
            "10":"\n καὶ πάλιν\n \n Αἰνεῖτε, πάντα τὰ ἔθνη, τὸν κύριον, \n καὶ ἐπαινεσάτωσαν αὐτὸν πάντες οἱ λαοί. \n \n ",
            "11":"\n \n καὶ πάλιν Ἠσαίας λέγει\n \n Ἔσται ἡ ῥίζα τοῦ Ἰεσσαί, \n καὶ ὁ ἀνιστάμενος ἄρχειν ἐθνῶν· \n ἐπʼ αὐτῷ ἔθνη ἐλπιοῦσιν. \n \n ",
            "12":"\n \n ὁ δὲ θεὸς τῆς ἐλπίδος πληρώσαι ὑμᾶς πάσης χαρᾶς και\n\nεἰρήνης ἐν τῷ πιστεύειν, εἰς τὸ περισσεύειν ὑμᾶς ἐν τῇ\n\nἐλπίδι ἐν δυνάμει πνεύματος ἁγίου.\n ",
            "13":"\n \n Πέπεισμαι δέ, ἀδελφοί μου, καὶ αὐτὸς ἐγὼ περὶ ὑμῶν,\n\nὅτι καὶ αὐτοὶ μεστοί ἐστε ἀγαθωσύνης, πεπληρωμένοι\n\nπάσης τῆς γνώσεως, δυνάμενοι καὶ ἀλλήλους νουθετεῖν.\n ",
            "14":"\n τολμηροτέρως δὲ ἔγραψα ὑμῖν ἀπὸ μέρους, ὡς ἐπαναμιμνήσκων\n\nὑμᾶς, διὰ τὴν χάριν τὴν δοθεῖσάν μοι ἀπὸ τοῦ\n\nθεοῦ\n ",
            "15":"\n εἰς τὸ εἶναί με λειτουργὸν Χριστοῦ Ἰησοῦ εἰς τὰ\n\nἔθνη, ἱερουργοῦντα τὸ εὐαγγέλιον τοῦ θεοῦ, ἵνα γένηται ἡ\n\nπροσφορὰ τῶν ἐθνῶν εὐπρόσδεκτος, ἡγιασμένη ἐν πνεύματι \n\nἁγίῳ.\n ",
            "16":"\n ἔχω οὖν [τὴν] καύχησιν ἐν Χριστῷ Ἰησοῦ τὰ\n\n\n\n πρὸς τὸν θεόν·\n ",
            "17":"\n οὐ γὰρ τολμήσω τι λαλεῖν ὧν οὐ κατειργάσατο\n\nΧριστὸς διʼ ἐμοῦ εἰς ὑπακοὴν ἐθνῶν, λόγῳ καὶ\n\nἔργῳ,\n ",
            "18":"\n ἐν δυνάμει σημείων καὶ τεράτων, ἐν δυνάμει πνεύματος\n\n[ἁγίου]· ὥστε με ἀπὸ Ἰερουσαλὴμ καὶ κύκλῳ μέχρι τοῦ\n\nἸλλυρικοῦ πεπληρωκέναι τὸ εὐαγγέλιον τοῦ χριστοῦ,\n ",
            "19":"\n οὕτως δὲ φιλοτιμούμενον εὐαγγελίζεσθαι οὐχ ὅπου ὠνομάσθη\n\nΧριστός, \n\nἵνα μὴ ἐπʼ ἀλλότριον θεμέλιον οἰκοδομῶ,\n ",
            "20":"\n ἀλλὰ\n\nκαθὼς γέγραπται\n \n Ὄψονται οἷς οὐκ ἀνηγγέλη περὶ αὐτοῦ, \n καὶ οἳ οὐκ ἀκηκόασιν συνήσουσιν. \n \n \n ",
            "21":"\n \n Διὸ καὶ ἐνεκοπτόμην τὰ πολλὰ τοῦ ἐλθεῖν πρὸς ὑμᾶς·\n ",
            "22":"\n νυνὶ δὲ μηκέτι τόπον ἔχων ἐν τοῖς κλίμασι τούτοις, ἐπιπόθειαν \n\nδὲ ἔχων τοῦ ἐλθεῖν πρὸς ὑμᾶς ἀπὸ ἱκανῶν ἐτῶν,\n ",
            "23":"\n ὡς\n\nἂν πορεύωμαι εἰς τὴν Σπανίαν, ἐλπίζω γὰρ διαπορευόμενος\n\nθεάσασθαι ὑμᾶς καὶ ὑφʼ ὑμῶν προπεμφθῆναι ἐκεῖ ἐὰν ὑμῶν\n\nπρῶτον ἀπὸ μέρους ἐμπλησθῶ,—\n ",
            "24":"\n νυνὶ δὲ πορεύομαι εἰς\n\nἸερουσαλὴμ διακονῶν τοῖς ἁγίοις.\n ",
            "25":"\n ηὐδόκησαν γὰρ Μακεδονία \n\nκαὶ Ἀχαία κοινωνίαν τινὰ ποιήσασθαι εἰς τοὺς πτωχοὺς \n\nτῶν ἁγίων τῶν ἐν Ἰερουσαλήμ.\n ",
            "26":"\n ηὐδόκησαν γάρ, καὶ\n\nὀφειλέται εἰσὶν αὐτῶν· εἰ γὰρ τοῖς πνευματικοῖς αὐτῶν\n\nἐκοινώνησαν τὰ ἔθνη, ὀφείλουσιν καὶ ἐν τοῖς σαρκικοῖς\n\nλειτουργῆσαι αὐτοῖς.\n ",
            "27":"\n τοῦτο οὖν ἐπιτελέσας, καὶ σφραγισάμενος \n\nαὐτοῖς τὸν καρπὸν τοῦτον, ἀπελεύσομαι διʼ ὑμῶν\n\nεἰς Σπανίαν·\n ",
            "28":"\n οἶδα δὲ ὅτι ἐρχόμενος πρὸς ὑμᾶς ἐν πληρώματι \n\nεὐλογίας Χριστοῦ ἐλεύσομαι.\n ",
            "29":"\n Παρακαλῶ\n\nδὲ ὑμᾶς [, ἀδελφοί,] διὰ τοῦ κυρίου ἡμῶν Ἰησοῦ Χριστοῦ\n\nκαὶ διὰ τῆς ἀγάπης τοῦ πνεύματος συναγωνίσασθαί μοι ἐν\n\nταῖς προσευχαῖς ὑπὲρ ἐμοῦ πρὸς τὸν θεόν,\n ",
            "30":"\n ἵνα ῥυσθῶ ἀπὸ\n\nτῶν ἀπειθούντων ἐν τῇ Ἰουδαίᾳ καὶ ἡ διακονία μου ἡ εἰς \n\nἸερουσαλὴμ εὐπρόσδεκτος τοῖς ἁγίοις γένηται,\n ",
            "31":"\n ἵνα ἐν χαρᾷ\n\n\n\nἐλθὼν πρὸς ὑμᾶς διὰ θελήματος θεοῦ συναναπαύσωμαι \n\nὑμῖν.\n ",
            "32":"\n ὁ δὲ θεὸς τῆς εἰρήνης μετὰ πάντων ὑμῶν· ἀμήν."
        },
        "15":{
            "0":"\n \n Συνίστημι δὲ ὑμῖν Φοίβην τὴν ἀδελφὴν ἡμῶν, οὖσαν\n\n[καὶ] διάκονον τῆς ἐκκλησίας τῆς ἐν Κενχρεαῖς,\n ",
            "1":"\n ἵνα προσδέξησθε \n\nαὐτὴν ἐν κυρίῳ ἀξίως τῶν ἁγίων, καὶ παραστῆτε\n\nαὐτῇ ἐν ᾧ ἂν ὑμῶν χρῄζῃ πράγματι, καὶ γὰρ αὐτὴ προστάτις \n\nπολλῶν ἐγενήθη καὶ ἐμοῦ αὐτοῦ.\n ",
            "2":"\n \n Ἀσπάσασθε Πρίσκαν καὶ Ἀκύλαν τοὺς συνεργούς μου\n\nἐν Χριστῷ Ἰησοῦ,\n ",
            "3":"\n οἵτινες ὑπὲρ τῆς ψυχῆς μου τὸν ἑαυτῶν\n\nτράχηλον ὑπέθηκαν, οἷς οὐκ ἐγὼ μόνος εὐχαριστῶ ἀλλὰ καὶ\n\nπᾶσαι αἱ ἐκκλησίαι τῶν ἐθνῶν,\n ",
            "4":"\n καὶ τὴν κατʼ οἶκον αὐτῶν\n\nἐκκλησίαν. ἀσπάσασθε Ἐπαίνετον τὸν ἀγαπητόν μου, ὅς\n\nἐστιν ἀπαρχὴ τῆς Ἀσίας εἰς Χριστόν.\n ",
            "5":"\n ἀσπάσασθε Μαρίαν,\n \n ἥτις πολλὰ ἐκοπίασεν εἰς ὑμᾶς.\n ",
            "6":"\n ἀσπάσασθε Ἀνδρόνικον\n\nκαὶ Ἰουνίαν τοὺς συγγενεῖς μου καὶ συναιχμαλώτους μου,\n\nοἵτινές εἰσιν ἐπίσημοι ἐν τοῖς ἀποστόλοις, οἳ καὶ πρὸ ἐμοῦ\n\nγέγοναν ἐν Χριστῷ.\n ",
            "7":"\n ἀσπάσασθε Ἀμπλιᾶτον τὸν ἀγαπητόν\n\nμου ἐν κυρίῳ.\n ",
            "8":"\n ἀσπάσασθε Οὐρβανὸν τὸν συνεργὸν\n\nἡμῶν ἐν Χριστῷ καὶ Στάχυν τὸν ἀγαπητόν μου.\n ",
            "9":"\n ἀσπάσασθε\n\nἈπελλῆν τὸν δόκιμον ἐν Χριστῷ. ἀσπάσασθε\n\nτοὺς ἐκ τῶν Ἀριστοβούλου.\n ",
            "10":"\n ἀσπάσασθε Ἡρῳδίωνα τὸν\n\nσυγγενῆ μου. ἀσπάσασθε τοὺς ἐκ τῶν Ναρκίσσου τοὺς\n\nὄντας ἐν κυρίῳ.\n ",
            "11":"\n ἀσπάσασθε Τρύφαιναν καὶ Τρυφῶσαν τὰς\n\nκοπιώσας ἐν κυρίῳ. ἀσπάσασθε Περσίδα τὴν ἀγαπητήν,\n\nἥτις πολλὰ ἐκοπίασεν ἐν κυρίῳ.\n ",
            "12":"\n ἀσπάσασθε Ῥοῦφον τὸν\n\nἐκλεκτὸν ἐν κυρίῳ καὶ τὴν μητέρα αὐτοῦ καὶ ἐμοῦ.\n ",
            "13":"\n ἀσπάσασθε\n\nἈσύνκριτον, Φλέγοντα, Ἑρμῆν, Πατρόβαν, Ἑρμᾶν,\n\nκαὶ τοὺς σὺν αὐτοῖς ἀδελφούς.\n ",
            "14":"\n ἀσπάσασθε Φιλόλογον\n\nκαὶ Ἰουλίαν, Νηρέα καὶ τὴν ἀδελφὴν αὐτοῦ, καὶ Ὀλυμπᾶν,\n\nκαὶ τοὺς σὺν αὐτοῖς πάντας ἁγίους.\n ",
            "15":"\n Ἀσπάσασθε ἀλλήλους\n\nἐν φιλήματι ἁγίῳ. Ἀσπάζονται ὑμᾶς αἱ ἐκκλησίαι\n\nπᾶσαι τοῦ χριστοῦ.\n ",
            "16":"\n \n Παρακαλῶ δὲ ὑμᾶς, ἀδελφοί, σκοπεῖν τοὺς τὰς διχοστασίας\n\nκαὶ τὰ σκάνδαλα παρὰ τὴν διδαχὴν ἣν ὑμεῖς ἐμάθετε \n\nποιοῦντας, \n\nκαὶ ἐκκλίνετε ἀπʼ αὐτῶν·\n ",
            "17":"\n οἱ γὰρ τοιοῦτοι\n\nτῷ κυρίῳ ἡμῶν Χριστῷ οὐ δουλεύουσιν ἀλλὰ τῇ ἑαυτῶν\n\nκοιλίᾳ, καὶ διὰ τῆς χρηστολογίας καὶ εὐλογίας ἐξαπατῶσι\n\nτὰς καρδίας τῶν ἀκάκων.\n ",
            "18":"\n ἡ γὰρ ὑμῶν ὑπακοὴ εἰς πάντας\n\nἀφίκετο· ἐφʼ ὑμῖν οὖν χαίρω, θέλω δὲ ὑμᾶς σοφοὺς [μὲν]\n\nεἶναι εἰς τὸ ἀγαθόν, ἀκεραίους δὲ εἰς τὸ κακόν.\n ",
            "19":"\n ὁ δὲ θεὸς\n\nτῆς εἰρήνης συντρίψει τὸν Σατανᾶν ὑπὸ τοὺς πόδας ὑμῶν\n\nἐν τάχει.\n \n Ἡ χάρις τοῦ κυρίου ἡμῶν Ἰησοῦ μεθʼ ὑμῶν.\n ",
            "20":"\n \n Ἀσπάζεται ὑμᾶς Τιμόθεος ὁ συνεργός [μου], καὶ\n\nΛούκιος καὶ Ἰάσων καὶ Σωσίπατρος οἱ συγγενεῖς μου.\n ",
            "21":"\n ἀσπάζομαι ὑμᾶς ἐγὼ Τέρτιος ὁ γράψας τὴν ἐπιστολὴν ἐν\n \n κυρίῳ.\n ",
            "22":"\n ἀσπάζεται ὑμᾶς Γαῖος ὁ ξένος μου καὶ ὅλης τῆς\n\nἐκκλησίας. ἀσπάζεται ὑμᾶς Ἔραστος ὁ οἰκονόμος τῆς\n\nπόλεως καὶ Κούαρτος ὁ ἀδελφός.\n ",
            "23":"\n \n ",
            "24":"\n \n Τῷ δὲ δυναμένῳ ὑμᾶς στηρίξαι κατὰ τὸ εὐαγγέλιόν μου \n\nκαὶ τὸ κήρυγμα Ἰησοῦ Χριστοῦ, κατὰ ἀποκάλυψιν μυστηρίου \n\nχρόνοις αἰωνίοις σεσιγημένου\n ",
            "25":"\n φανερωθέντος δὲ νῦν\n\nδιά τε γραφῶν προφητικῶν κατʼ ἐπιταγὴν τοῦ αἰωνίου \n\nθεοῦ εἰς ὑπακοὴν πίστεως εἰς πάντα τὰ ἔθνη γνωρισθέντος,\n ",
            "26":"\n μόνῳ σοφῷ θεῷ διὰ Ἰησοῦ Χριστοῦ [ᾧ] ἡ δόξα εἰς τοὺς\n\nαἰῶνας· ἀμήν."
        }
    },
    "source":"Perseus Digital Library",
    "originalTitle":"Letter to the Romans",
    "edition":"The New Testament in the original Greek. The text revised by. Brooke Foss Westcott, D.D. Fenton John Anthony Hort, D.D. New York. Harper and Brothers, Franklin Square. 1885.",
    "sourceLink":"http://www.perseus.tufts.edu/hopper/",
    "meta":"chapter-verse"
}